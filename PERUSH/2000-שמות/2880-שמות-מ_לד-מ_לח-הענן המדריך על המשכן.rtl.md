# הענן המדריך על המשכן

> מ לד: וַיְכַס הֶעָנָן אֶת אֹהֶל מוֹעֵד; וּכְבוֹד יְהוָה מָלֵא אֶת הַמִּשְׁכָּן.
> מ לה: וְלֹא יָכֹל מֹשֶׁה לָבוֹא אֶל אֹהֶל מוֹעֵד כִּי שָׁכַן עָלָיו הֶעָנָן; וּכְבוֹד יְהוָה מָלֵא אֶת הַמִּשְׁכָּן.
> מ לו: וּבְהֵעָלוֹת הֶעָנָן מֵעַל הַמִּשְׁכָּן יִסְעוּ בְּנֵי יִשְׂרָאֵל בְּכֹל מַסְעֵיהֶם.
> מ לז: וְאִם לֹא יֵעָלֶה הֶעָנָן וְלֹא יִסְעוּ עַד יוֹם הֵעָלֹתוֹ.
> מ לח: כִּי עֲנַן יְהוָה עַל הַמִּשְׁכָּן יוֹמָם וְאֵשׁ תִּהְיֶה לַיְלָה בּוֹ לְעֵינֵי כָל בֵּית יִשְׂרָאֵל בְּכָל מַסְעֵיהֶם.


