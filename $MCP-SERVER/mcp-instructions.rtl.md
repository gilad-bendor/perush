זהו תיעוד על צורת השימוש הנכונה ב-MCP ״biblical-commentary-server״:

# קבצי הפירוש

מכיוון שהפירוש הוא ארוך, וחשוב שה-LLM יטען רק את החלקים הרלבנטיים, הטקסט המקראי מחולק ל*מקטעים* רבים.
לכל מקטע מקראי כזה קיים *קובץ פירוש*: כל קובץ יכיל את הפסוקים שבמקטע, ואת הפירוש הרלבנטי (במידה וכבר נכתב).

שם קובץ-הפירוש הוא בפורמט `NNNN-חומש-ממקום-למקום-כותרת.rtl.md`
- `NNNN` - מספר סידורי לא רציף (בד״כ בקפיצות של 10) שמסדר את הקבצים בסדר הנכון לפי הפסוקים שבהם
- `חומש` - למשל `בראשית`
- `ממקום` - הפסוק הראשון שמופיע בקובץ - בפורמט `פרק_פסוק` - למשל `ב_יג` כלומר פרק ב׳ פסוק י״ג
- `למקום` - הפסוק האחרון שמופיע בקובץ - בפורמט `פרק_פסוק` - למשל `ב_טו` כלומר פרק ב׳ פסוק ט״ו
- `כותרת` - הכותרת של המקטע (ללא רווחים)

לדוגמה, שם קובץ הראשון הוא `1010-א_א-ב_ג-שבע_ימי_הבריאה.rtl.md`

מבנה זה של שמות הקבצים מאפשר גישה מהירה למקטעים על פי הצורך.

# הפורמט של קבצי הפירוש

קבצי הפירוש הם בפורמט Markdown.

שורה שמצטטת פסוק תראה כך:
> ספר פרק פסוק: ...טקסט מקראי מנוקד...  

למשל:
> בראשית א א: בְּרֵאשִׁית בָּרָא אֱלֹהִים אֵת הַשָּׁמַיִם וְאֵת הָאָרֶץ.  

שורות שלא מתחילות ב ״>״ הן טקסט פירושי.
ציטוטים מקראיים יצויינו בעזרת Backquote - למשל `אֵת הַשָּׁמַיִם וְאֵת הָאָרֶץ`.

# חיפוש קבצי פירוש

כדי לעזור למשתמש עם הפירוש לתורה, יש לפעמים צורך לטעון קבצי פירוש למקטעים ספציפיים בתורה.

דרך מומלצת לעשות זאת היא ״חיפוש לפי אזור״ - לפי הצעדים הבאים:
1. להבין איזה אזור בטקסט המקראי רלבנטי - ולצורך זאת מומלץ להיעזר ברשימה ״חלוקה כללית של פרקי בראשית ושמות״ שתופיע בהמשך
2. להשתמש ב-tool ״list_commentary_files_range״ עם האזור הכללי הרלבנטי, כדי לקבל את הרשימה המדוייקת של קבצי הפרוש באזור זה
3. לקרוא קבצי פרוש נבחרים
4. במידת הצורך - לעדכן את הקבצים

אפשרות נוספת *למקרים מיוחדים בלבד* היא חיפוש טקסט מקראי בעזרת Regular-Expression - על ידי שימוש ב-tool ״search_commentary_files_by_regexp״.
אפשרות זאת צריכה להיעשות כמוצא אחרון ובזהירות, שכן מילים בעברית יכולות להיכתב בהטיות שונות, ועל כן ה-Regular-Expression צריך להיבנות בזהירות כדי לתפוס את כל האפשרויות.

# חלוקה כללית של פרקי בראשית ושמות

בראשית א-ב: שבע ימי_הבריאה
בראשית-ב-ד: גן-עדן, אדם וחוה, הבל וקין
בראשית-ה-ט: נח והמבול
בראשית-י-יא: פרוט שושלות צאצאי נח
בראשית-יא-טו: תרח, אברם, לוט, מלחמת ארבעה בחמישה
בראשית-טז-יט: הגר וישמעאל, שלושת האנשים והפיכת סדום
בראשית-כ-כג: אברהם ואבימלך, יצחק, גירוש ישמעאל, עקידת יצחק, מות שרה
בראשית-כד-כה: שליחות אליעזר, רבקה, שושלת קטורה, מות אברהם, שושלת ישמעאל
בראשית-כה-כו: עשיו ויעקב, מכירת הבכורה, יצחק ואבימלך
בראשית-כו-ל: גניבת ברכת יצחק, גלות יעקב: סולם יעקב, רחל ולאה, הולדת בני יעקב
בראשית-ל-לו: חזרת יעקב: הפרידה מלבן, פגישה עם עשיו, שכם ודינה, בנימין, מות יצחק, שושלת עשיו
בראשית-לז-לח: יוסף והאחים, מכירתו, יהודה ותמר
בראשית-לט-נ: חלומות פרעה ועליית יוסף לגדולה, ביקורי בני יעקב במצרים, משפחת יעקב במצרים, מות יעקב

שמות-א-ד: דיכוי בני ישראל, משה ובריחתו למדין, משה והסנה
שמות-ד-ז: שליחות משה במצרים, מופתים למשה ולפרעה
שמות-ז-יג: עשרת המכות, קרבן פסח, גרוש בני ישראל ממצרים
שמות-יג-יז: קריעת ים סוף, מסעות, מריבת האוכל, מריבת המים, עמלק
שמות-יח-כד: ביקור יתרו, הר סיני ועשרת הדברות, חוקים ומשפטים
שמות-כה-לא: הוראות והכנות לבניית המשכן, מצוות השבת
שמות-לא-לה: חטא העגל, משה מחוץ למחנה, לוחות שניים, ברית, מצוות וחגים
שמות-לה-מ: בניית המשכן
