# פירוש אלגורי מתודולוגי לספר בראשית

הפרוייקט הזה מנסה להפעיל ״פונקצית המרה ספרותית״ על ספר בראשית - כך שהתוצאה תהיה סיפור שונה לחלוטין - סיפורה של התרבות האנושית.  
״פונקצית ההמרה״ היא מעיין מילון, שבו לכל מושג (למשל מים, ארץ, חיה, אדם) יש משמעות תרבותית מסויימת.  
כאשר קוראים את ספר בראשית דרך הפריזמה הזאת - הסיפור הופך להיות מסיפור על התפתחות של אנשים ושושלות - לסיפור על התפתחות התרבות האנושית, משלב הציידים-לקטים דרך התרבויות הראשונות, התפתחות הדתות, והעת המודרנית.  

הכוונה היא לבנות מערכת **עם חוזק לוגי**, בניגוד למערכת אלגורית **גמישה** בסגנון ה״דרוּש״.  
בעוד ה״דרוּש״ הוא בעל דרגת-חופש גבוהה (הדרשן מרשה לעצמו ליצור הקשרים ופירושים באופן חפשי), הפרוש האלגורי שלנו הוא יִיחוּדִי ביחס לספרות הדרש הענפה, בזה שהוא מנסה להיות מערכת עם דרגת-חופש מצומצמת ככל האפשר. העקרונות שנגזרים מכך הם:  
1. להיות כמה שיותר צמוד לטקסט ולמילון: אם המילון מפרש מילה מסויימת בדרך מסויימת, אז הטקסט המקראי יהיה חייב להיות מפורש בדיוק כך.
2. המילון עצמו חייב להיות מצומצם - עם מעט הגדרות, ועם ציפייה שגם ההגדרות המועטות האלה יהיו הרמוניות אחת עם השנייה (למשל: מכיוון שהמושגים ״אדם״ ו״חייה״ קרובים, אזי יש ציפייה שההגדרות של ״אדם״ ו״חייה״ יהיו גם קרובים).

לאור המתודולוגיה הזאת - הנה הפירוט השלם של המילון:

# המילון (פונקצית ההמרה הספרותית)

## המילון: המדרג הראשי - מהרכיבים הבסיסיים למורכבים

מושגי היסוד האלה מוסברים לעומק בסיפור שבעת ימי הבריאה:

- **מים** = משהו שדוחף את התרבות לפעולה - רגשות חיוביים או שליליים: מוטיבציה ו\או פחד, שאיפה או דחייה.  
  מים דרושים כדי להשיג שינוי והתפתחות. ללא מים נוצרת סטגנציה (לפי המילון: מוות).
- **צומח** \ **אוכל** = תובנות/מודלים על העולם. ללא אוכל מתפתח תימהון, בלבול וחוסר יכולת לפעול (לפי המילון: רַעָב). 
- **ארץ** = הצורה הבסיסית **התת הכרתית** שבה התרבות מבינה את עצמה ביחס לעולם.
  הפתגם הבא מתאר ״ארץ״: "אתה יכול להוציא את הילד מהכפר, אבל לא את הכפר מהילד" - החוויה של ״מי אני ביחס לעולם״ עוצבה והוטבעה בנפש הילד בסביבה הכפרית, באופן שהחוויות מהעיר הגדולה כבר לא יכולות למחוק.
- **חיה** = **סתם** נרטיב - נרטיב לא ממַשמֶע: אחד מתוך הרבה נרטיבים שקיימים בתרבות.
- **אדם** = נרטיב **ממַשמֶע** של תרבות: נרטיב שתרבות אוכפת על עצמה כדי לחשל זהות אינטגרלית.  
  **זכר** = נרטיב של אליטה - נרטיב שרואה את עצמו כמכתיב ומוביל של חברה.  
  **נקבה** = נרטיב עממי שממוקד בזהות ולא שואף להוביל ולהכתיב דרך.

## המילון: הגדרות חשובות

- **שמים** = החוויה של ה*חוץ*: הפרספציה של מה שקורה מחוץ לתרבות, וההשפעות שבאות מחוץ לתרבות.  
  השמים הם סוג של מים: הם *לא* החוץ עצמו - אלא *התפיסה הפנימית* של מה זה החוץ - והתפיסה הזאת מהווה רצון ומוטיבציה ופחד (כלומר השמים הם סוג של מים).  
  באופן מעניין - מילולית וטכנית - השמים הם ״שַם מים״.
- **אדמה** = כלל האוכלוסיה בהקשר הרלבנטי. מתוך האדמה נוצר האדם, ולשם תרבות מתפוררת לבסוף.  
  עפר = הפרטים שמרכיבים חברה: `וַיִּיצֶר יְהוָה אֱלֹהִים אֶת הָאָדָם עָפָר מִן הָאֲדָמָה`, `כִּי עָפָר אַתָּה וְאֶל עָפָר תָּשׁוּב`.
- **טוב** = דברים רצויים על פי המוסר החברתי - הדרך הנכונה שהחברה מצפה מהאדם אדם ללכת בה.  
  **רע** = דברים אסורים על פי המוסר החברתי - התנהגויות שהחברה מחשיבה כלא מוסריות.
- **יום** = דיון ציבורי, אינטרוספקטיבה, חיפוש.  
  **לילה** = ההפך מיום: תהליכים שמתבצעים ללא דיון ציבורי: פעילות אוטומטית, או אפילו הבשלה של תובנות ״מלמטה״ - ללא דיון פומבי.
- **מלך** = אדם ששולט על הרבה אנשים: ״נרטיב על״ שמהווה מכנה המשותף - כותרת - של מקבץ תרבויות קשורות, ושמאפשר זהות קולקטיבית - מעיין קונפצרציה של תרבויות.  
  **עיר** = מקבץ האנשים שנשלטים ע״י המלך.
- **חיים** = דינאמיות והשתנות.  
  **מוות** = סטגנציה. קיפאון. חוסר יכולת להשתנות.
- **למעלה** \ **למטה** = ציר הנשׂגבות/שפלות (מגוון מילות תואר ופעולות שקשורות בעלייה/ירידה או ביחסי גובה, או הר/עמק).
- **פנים** (פְנֶי, על-פני, לפני) = בדרך-של, על-פי-העקרונות-של, מה שכבר ידוע על משהו.  
  **אחור** = בדרך אחרת או לא ידועה, נסתר ולא ידוע.  
  (fun fact: בתרבויות קדומות, הדימוי היה: פנים זה מה שאתה רואה - למשל העבר, ואחור זה מה שאתה לא רואה - כלומר העתיד. כיום הדימוי הוא הפוך).
- **אוהל** \ **בית** = (מקום - קשור ל״ארץ״) ״אזור נוֹחוּת״ - צורות מחשבה מוּכַּרוֹת:  
  **בא** \ **ישב** = התמקם באזור נוחות.  
  **יצא** \ **קם** = יצא מאזור נוחות בגלל צורך או משבר.
- **כל** = מוחלטות, לגמרי, עד הסוף. המוטיב הזה מתגלה כמוטיב משמעותי לאורך סיפורים רבים.

## המילון: הגדרות נוספות

- **רכוש**  = אוכל + בעלי חיים.
- **מלאך** = ״שליח בלי שם״ - נרטיב זר ולא מובן (לפעמים מבחוץ - מן השמים) שבא ומבצע אינטראקציה עם אדם (תרבות).
- **אש** = רעיון ברור ומוחלט, שאין בו מים (שאין בו מקום למוטיבציה ושינוי).  
  **זֵבָח** \ **מזבח** = (קשור לאש) הבנת דבר כאידילי: קידוש המצב.
- **יין** = (נוזל - קשור ל״מים״) זחיחות, עד כדי שכרות: אשליות וחוסר ביקורתיות וקשר עם העולם האמיתי.

# ההתיחסות הנכונה לסיפורים המתורגמים

כל מקטע של טקסט מקראי מתורגם לסיפור תרבותי-סוציולוגי.  
הדגש בסיפורים האלו הוא על שינויים מהותיים באיך התרבות רואה את עצמה ביחס לעולם: ביחס לאידאלים ולשאיפות שלה, בהתמודדות שלה עם תנאי המציאות.  
כל סיפור מתאר שינוי עומק תפיסתי - שינוי זהות, תובנות חדשות על העולם, התפתחות של זרמים ותתי-תרבויות חדשים - שינויים שמהווים בסיס והקדמה לשינויים של הסיפורים הבאים.  
התהליכים מתאימים מאוד למודל ההגליאני של דיאלקטיקה וסינטזה.  

ניתן לחשוב על רצף הסיפורים המתורגמים כעל ספר היסטוריה שממוקד במישור התרבותי-סוציולוגי.  
ספר ההיסטוריה הזה **לעולם לא יכיל** ארועים ״ארציים״ כמו מלחמות, גיאוגרפיה, או כל אספקט טכני מציאותי.  
במקום זה, הסיפורים יתארו את **ההשלכות** של הארועים הטכניים על המישור התרבותי-סוציולוגי: למשל, איך מלחמה גדולה משפיעה על החוויה ותפיסת העולם של התרבות.  

## רציפות הנרטיב לאורך המקטעים
כמו כל ספר היסטוריה טוב, גם הסיפורים המתורגמים מתארים ועוקבים אחר התפתחיות ההיסטוריות.  
בכל ספר היסטוריה טוב, כל פרק וכל מקטע ממוקדים באספקטי עומק מסויימים. המשמעות היא שבספר היסטוריה יש פרקים עם חפיפה, ויש פרקים שמתארים תקופות חופפות - אבל באספקטים שונים.  
באותו אופן, הסיפורים המתורגמים מכילים לפעמים מידה של חפיפה - של חזרה על תקופות - אבל מתוך כוונה להאיר את התקופה מזויות נוספות.  

# תרגום לארכיטיפ \ תרגום להיסטוריה ספציפית

הרכיב החשוב והמרכזי ביותר בפירוש - הוא תרגום הטקסט המקראי לסיפור תרבותי קוהרנטי ומתפתח: סיפור **ארכיטיפי** - שניתן ״להלביש״ על רצפים היסטוריים שונים בזמן ובמקום.
ולכאורה, ניתן להסתפק ברכיב זה, אבל לא כך בחרתי: הסתבר לי שהתירגום - הסיפור הארכיטיפי - מרגיש ״חלבי״ ודליל, לא מייצר מעורבות רגשית, והכי חשוב - לא מאפשר להבין את הדקויות של הטקסט.
הסתבר לי שכאשר מלבישים את הסיפור על היסטוריה ספציפית ומוכרת - אז המטען הרגשי, המשמעות הרגשית של ההיסטוריה - מאירה את התרגום באור עשיר בהרבה.
בנוסף, משום מה ובמפתיע, דווקא כשמלבישים את הסיפור על היסטוריה ספציפית - מילות מפתח בטקסט - שנדמים כקישוטים חסרי משמעות - הופכים להיות צירים משמעותיים בהבנה: פתאום הסיפור ההיסטורי הופך עמוק יותר, מורכב יותר, ומספק חכמת חיים ותובנות חדשות.

חשוב לי לנסות ולשמור על הפרדה בין הרכיבים: המטודולוגיה המועדפת היא לתרגם לארכיטיפ תוך היצמדות מקסימלית לטקסט המקראי, ורק אחר כך - כתוספת לא מחייבת - להלביש על היסטוריה ספציפית.
לא תמיד אני מצליח לבצע את ההפרדה הזאת - ואני צריך את העזרה שלך כדי לנסות ולעזור לי עם זה.

# חלוקה פנימית של הטקסט המקראי

ישנה נקודת חיתוך ברורה בטקסט המקראי, בין שלוש רצפים:  

## רצף ראשון: שבעת ימי הבריאה
רצף קצרצר זה משמש כמבוא, כסקירה של מה זה תרבות ואיך היא מתפתחת. זהו רצף ארכיטיפי לחלוטין: סקירה אנטרופולוגית על התפתחות קלאסית של תרבות אנושית.
לסיפור הבריאה חשיבות מיוחדת כי הוא עוזר להבין לעומק מושגי יסוד של המילון: אור, ארץ, צמחים, חיות ואדם.

## רצף שני: סיפור התפתחות התרבות האנושית הכללית
רצף זה מכיל את הטקסט המקראי מסיפור גן העדן ועד סיפור מגדל בבל:  
- גן-עדן
- אדם וחוה
- הבל וקין
- נח והמבול
- מגדל בבל
הפירוש ״מתרגם״ את הרצף הזה לסיפור ארכיטיפי של התפתחות התרבות האנושית אוניברסלית - מהרמה הבסיסית ביותר, דרך סיפורי התפתחות מגוונים, ועד לרמה התפתחותית גבוהה.  
אני מלביש את הסיפורים המתורגמים על ההיסטוריה - עם הטייה ארופוצנטרית מובהקת: בעתיד אנסה להלביש על תרבויות מרכזיות נוספות.

## רצף שלישי: סיפור התפתחות היהדות
רצף זה מתחיל במסע תרח לארץ כנען, דרך סיפורי האבות והשבטים, ועד גלות מצריים, היציאה ומסעות המדבר.  
הפירוש ״מתרגם״ את הרצף הזה לסיפור של התפתחות התרבות היהודית לאורך ההיסטוריה - מהיהדות העתיקה, דרך התקופות השונות.  

# מטרת פרוייקט: שימוש ב-LLM

פרוייקט הפירוש בנוי באופן מיוחד על מנת להיעזר ב-LLM.
הפרוייקט בנוי ומתוכנן כדי לאפשר ל-LLM לעזור לי:  
1. לפענח את ה**סיפור הנסתר מאחורי הסיפור הגלוי** על ידי **תרגום** הטקסט המקראי בעזרת המילון,
2. למצוא מוטיבים חבויים שיכולים לשפוך אור על הסיפור המתורגם,
3. לנסח את הסיפור המתורגם באופן מדוייק וקריא,
4. לקשור סיפורים מתורגמים לתקופות ותהליכים ספציפיים בהיסטוריה.

בכל שלב נתון, נתמקד במקטע (קובץ פירוש) אחד או יותר שאותו אציין, ושאת הפירוש שלו צריך לייצר או לשפר.  
כדי לתת ניתוח איכותי - יש לקרוא את המקטעים הרלבנטים - ואולי גם כמה מקטעים לפני ואחרי בשביל ההקשר.  

# קבצי הפירוש

מכיוון שהפירוש הוא ארוך, וחשוב שה-LLM יטען לתןך ה-context window רק את החלקים הרלבנטיים, הטקסט המקראי מחולק ל*מקטעים* רבים.  
לכל מקטע מקראי כזה קיים *קובץ פירוש*: כל קובץ יכיל את הפסוקים שבמקטע, ואת הפירוש הרלבנטי (במידה וכבר נכתב).  

## מבנה השם של קבצי הפירוש

שם קובץ-הפירוש הוא בפורמט `NNNN-חומש-ממקום-למקום-כותרת.rtl.md`  
- `NNNN` - מספר סידורי לא רציף (בד״כ בקפיצות של 10) שמסדר את הקבצים בסדר הנכון לפי הפסוקים שבהם
- `חומש` - למשל `בראשית`
- `ממקום` - הפסוק הראשון שמופיע בקובץ - בפורמט `פרק_פסוק` - למשל `ב_יג` כלומר פרק ב׳ פסוק י״ג
- `למקום` - הפסוק האחרון שמופיע בקובץ - בפורמט `פרק_פסוק` - למשל `ב_טו` כלומר פרק ב׳ פסוק ט״ו
- `כותרת` - הכותרת של המקטע (ללא רווחים)

לדוגמה, שם קובץ הראשון הוא `1010-א_א-ב_ג-שבע_ימי_הבריאה.rtl.md`  

מבנה הקבצים מאפשר גישה מהירה למקטעים על פי הצורך.  
כל הקבצי-המקטעים כבר קיימים, ומכסים את כל חמשת החומשים. כל קובץ מכיל את הטקסט המקראי - אבל רק חלק מהקבצים מכילים פירוש מוכן.  

## הפורמט של קבצי הפירוש

קבצי הפירוש הם בפורמט Markdown.  

שורה שמצטטת פסוק תראה כך:  
> ספר פרק פסוק: ...טקסט מקראי מנוקד...

למשל:  
> בראשית א א: בְּרֵאשִׁית בָּרָא אֱלֹהִים אֵת הַשָּׁמַיִם וְאֵת הָאָרֶץ.

שורות שלא מתחילות ב ״>״ הן טקסט פירושי.  
ציטוטים מקראיים יצויינו בעזרת Backquote - למשל `אֵת הַשָּׁמַיִם וְאֵת הָאָרֶץ`.  

שורה שמתחילה ב-`TODO:` מדגישה נושא בעייתי שמצריך טיפול בעתיד.

## חיפוש קבצי פירוש רלבנטיים

הדרך היחידה לגלות את ה-full path של קבצי פירוש רלבנטיים היא על ידי שימוש ב-MCP ״biblical-commentary-server״  

דרך מומלצת לעשות זאת היא ״חיפוש לפי אזור״ - לפי הצעדים הבאים:  
1. להבין איזה אזור בטקסט המקראי רלבנטי - ולצורך זאת מומלץ להיעזר ב-״אינדקס כללי של פרקי בראשית ושמות״ שתופיע בהמשך,
2. להשתמש ב-tool ״list_commentary_files_range״ עם האזור הכללי הרלבנטי, כדי לקבל את הרשימה המדוייקת של קבצי הפרוש באזור זה,
3. לקרוא קבצי פרוש נבחרים,
4. במידת הצורך - לעדכן את הקבצים.

אפשרות נוספת *למקרים מיוחדים בלבד* היא חיפוש טקסט מקראי בעזרת Regular-Expression - על ידי שימוש ב-tool ״search_commentary_files_by_regexp״.  
אפשרות זאת צריכה להיעשות כמוצא אחרון ובזהירות, שכן מילים בעברית יכולות להיכתב בהטיות שונות, ועל כן ה-Regular-Expression צריך להיבנות בזהירות כדי לתפוס את כל האפשרויות.  

# אינדקס כללי של פרקי בראשית ושמות

כדי לייעל את תהליך גילוי  ה-full path של קבצי פירוש רלבנטיים, ייצרתי אינדקס high-level של האזורים בספרי בראשית ושמות, שמאפשר להבין את האזור הכללי שבו אפשר לחפש טקסטים מקראיים ספציפיים (למשל על ידי שימוש ב-tool ״list_commentary_files_range״):  

- בראשית א-ב: שבע ימי הבריאה
- בראשית-ב-ד: גן-עדן, אדם וחוה, הבל וקין
- בראשית-ה-ט: נח והמבול
- בראשית-י-יא: פרוט שושלות צאצאי נח, מגדל בבל
- בראשית-יא-טו: תרח, אברם, לוט, מלחמת ארבעה בחמישה
- בראשית-טז-יט: הגר וישמעאל, שלושת האנשים והפיכת סדום
- בראשית-כ-כג: אברהם ואבימלך, יצחק, גירוש ישמעאל, עקידת יצחק, מות שרה
- בראשית-כד-כה: שליחות אליעזר, רבקה, שושלת קטורה, מות אברהם, שושלת ישמעאל
- בראשית-כה-כו: עשיו ויעקב, מכירת הבכורה, יצחק ואבימלך
- בראשית-כו-ל: גניבת ברכת יצחק, גלות יעקב: סולם יעקב, רחל ולאה, הולדת בני יעקב
- בראשית-ל-לו: חזרת יעקב: הפרידה מלבן, פגישה עם עשיו, שכם ודינה, בנימין, מות יצחק, שושלת עשיו
- בראשית-לז-לח: יוסף והאחים, מכירתו, יהודה ותמר
- בראשית-לט-נ: חלומות פרעה ועליית יוסף לגדולה, ביקורי בני יעקב במצרים, משפחת יעקב במצרים, מות יעקב
- שמות-א-ד: דיכוי בני ישראל, משה ובריחתו למדין, משה והסנה
- שמות-ד-ז: שליחות משה במצרים, מופתים למשה ולפרעה
- שמות-ז-יג: עשרת המכות, קרבן פסח, גרוש בני ישראל ממצרים
- שמות-יג-יז: קריעת ים סוף, מסעות, מריבת האוכל, מריבת המים, עמלק
- שמות-יח-כד: ביקור יתרו, הר סיני ועשרת הדברות, חוקים ומשפטים
- שמות-כה-לא: הוראות והכנות לבניית המשכן, מצוות השבת
- שמות-לא-לה: חטא העגל, משה מחוץ למחנה, לוחות שניים, ברית, מצוות וחגים
- שמות-לה-מ: בניית המשכן
