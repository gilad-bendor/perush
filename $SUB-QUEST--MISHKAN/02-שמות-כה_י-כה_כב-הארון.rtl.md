# הארון

> שמות כה י: וְעָשׂוּ אֲרוֹן עֲצֵי שִׁטִּים:  אַמָּתַיִם וָחֵצִי אָרְכּוֹ וְאַמָּה וָחֵצִי רָחְבּוֹ וְאַמָּה וָחֵצִי קֹמָתוֹ.

תעמוֹל להכין ולטפח (`וְעָשׂוּ`) מרחב דיון ציבורי (`אֲרוֹן`) על בסיס דינמיקה של חיפוש (`עֲצֵי שִׁטִּים`)

> שמות כה יא: וְצִפִּיתָ אֹתוֹ זָהָב טָהוֹר מִבַּיִת וּמִחוּץ תְּצַפֶּנּוּ; וְעָשִׂיתָ עָלָיו זֵר זָהָב סָבִיב.

מרחב הדיון הציבורי אמור להראות (`וְצִפִּיתָ אֹתוֹ`) איכותי ורצוּי לגמרי (`זָהָב טָהוֹר`) - גם הנִראוּת מבפנים, וגם כלי חוץ (`מִבַּיִת וּמִחוּץ תְּצַפֶּנּוּ`).
תעמוֹל לייצר (`וְעָשִׂיתָ`) שׂיגוּב והאדרה שלו (`עָלָיו`) כלפי חוץ - כך שמתבוננים מבחוץ (`זֵר`) יראוּ אותו כאיכותי (`זָהָב`) מכל זווית אפשרית (`סָבִיב`).

> שמות כה יב: וְיָצַקְתָּ לּוֹ אַרְבַּע טַבְּעֹת זָהָב וְנָתַתָּה עַל אַרְבַּע פַּעֲמֹתָיו; וּשְׁתֵּי טַבָּעֹת עַל צַלְעוֹ הָאֶחָת וּשְׁתֵּי טַבָּעֹת עַל צַלְעוֹ הַשֵּׁנִית.

תגבש (`וְיָצַקְתָּ`) עבורו מַמְחִלְטִים (`טַבְּעֹת`) איכותיים ורצויים (`זָהָב`) ותציב אותם על פעימותיו (`עַל פַּעֲמֹתָיו`) - ממחלטים על נקודת החולשה האחת (`עַל צַלְעוֹ הָאֶחָת`) וממחלטים על נקודת החולשה השנייה (`עַל צַלְעוֹ הַשֵּׁנִית`).

> שמות כה יג: וְעָשִׂיתָ בַדֵּי עֲצֵי שִׁטִּים; וְצִפִּיתָ אֹתָם זָהָב.

תעמוֹל לייצר (`וְעָשִׂיתָ`) סיפורי-בדים (`בַדֵּי`) מתוך דינמיקה של חיפוש (`עֲצֵי שִׁטִּים`); ותדאג שייראו (`וְצִפִּיתָ אֹתָם`) איכותיים ורצויים (`זָהָב`).

> שמות כה יד: וְהֵבֵאתָ אֶת הַבַּדִּים בַּטַּבָּעֹת עַל צַלְעֹת הָאָרֹן לָשֵׂאת אֶת הָאָרֹן בָּהֶם.

תשכין (`וְהֵבֵאתָ`) את סיפורי הבדים (`הַבַּדִּים`) בתוך הממחלטים (`בַּטַּבָּעֹת`), על נקודות החולשה של מרחב הדיון (`עַל צַלְעֹת הָאָרֹן`) - כדי שהם יישאו ויקיימו את מרחב הדיון (`לָשֵׂאת אֶת הָאָרֹן`) באמצעותם (`בָּהֶם`).

> שמות כה טו: בְּטַבְּעֹת הָאָרֹן יִהְיוּ הַבַּדִּים:  לֹא יָסֻרוּ מִמֶּנּוּ.

סיפורי הבדים (`הַבַּדִּים`) ישכנו לצמיתות בתוך הממחלטים של מרחב הדיון (`בְּטַבְּעֹת הָאָרֹן`): לעולם לא ייעלמו ממנו (`לֹא יָסֻרוּ מִמֶּנּוּ`).

> שמות כה טז: וְנָתַתָּ אֶל הָאָרֹן אֵת הָעֵדֻת אֲשֶׁר אֶתֵּן אֵלֶיךָ.

ותשׂים בתוך מרחב הדיון הציבורי (`אֶל הָאָרֹן`) את הפומביות (`הָעֵדֻת`) שהמציאות תיתן לך (`אֲשֶׁר אֶתֵּן אֵלֶיךָ`).

> שמות כה יז: וְעָשִׂיתָ כַפֹּרֶת זָהָב טָהוֹר:  אַמָּתַיִם וָחֵצִי אָרְכָּהּ וְאַמָּה וָחֵצִי רָחְבָּהּ.

תעמוֹל לייצר (`וְעָשִׂיתָ`) מנגנון כפרה (`כַפֹּרֶת`) - איכותי ורצוי לגמרי (`זָהָב טָהוֹר`).

> שמות כה יח: וְעָשִׂיתָ שְׁנַיִם כְּרֻבִים זָהָב; מִקְשָׁה תַּעֲשֶׂה אֹתָם מִשְּׁנֵי קְצוֹת הַכַּפֹּרֶת.

תעמוֹל לייצר (`וְעָשִׂיתָ`) שתי דינמיקות של פרישׂת-חסות (`כְּרֻבִים`), איכותיות ורצויות (`זָהָב`); כגוש אחד בלתי-ניתן-לפיצול (`מִקְשָׁה`) תייצר אותם - משני קצוות מנגנון הכפרה (`מִשְּׁנֵי קְצוֹת הַכַּפֹּרֶת`).

> שמות כה יט: וַעֲשֵׂה כְּרוּב אֶחָד מִקָּצָה מִזֶּה וּכְרוּב אֶחָד מִקָּצָה מִזֶּה; מִן הַכַּפֹּרֶת תַּעֲשׂוּ אֶת הַכְּרֻבִים עַל שְׁנֵי קְצוֹתָיו.

דינמיקת חסות אחת מקצה זה (`מִקָּצָה מִזֶּה`) ודינמיקת חסות אחת מהקצה שמנגד (`מִקָּצָה מִזֶּה`); מתוך מנגנון הכפרה עצמו (`מִן הַכַּפֹּרֶת`) תייצרו את דינמיקות החסות (`הַכְּרֻבִים`) על שני קצותיו (`עַל שְׁנֵי קְצוֹתָיו`).

> שמות כה כ: וְהָיוּ הַכְּרֻבִים פֹּרְשֵׂי כְנָפַיִם לְמַעְלָה סֹכְכִים בְּכַנְפֵיהֶם עַל הַכַּפֹּרֶת וּפְנֵיהֶם אִישׁ אֶל אָחִיו; אֶל הַכַּפֹּרֶת יִהְיוּ פְּנֵי הַכְּרֻבִים.

דינמיקות החסות (`הַכְּרֻבִים`) תהיינה פורשׂות הגנה (`פֹּרְשֵׂי כְנָפַיִם`) כלפי הנישׂגב (`לְמַעְלָה`) - מסוככות בחסותן (`סֹכְכִים בְּכַנְפֵיהֶם`) על מנגנון הכפרה (`עַל הַכַּפֹּרֶת`), ודרכּן תהיה אחת כלפי רעותהּ (`וּפְנֵיהֶם אִישׁ אֶל אָחִיו`); כלפי מנגנון הכפרה תהיה מגמתן של דינמיקות החסות (`אֶל הַכַּפֹּרֶת יִהְיוּ פְּנֵי הַכְּרֻבִים`).

> שמות כה כא: וְנָתַתָּ אֶת הַכַּפֹּרֶת עַל הָאָרֹן מִלְמָעְלָה; וְאֶל הָאָרֹן תִּתֵּן אֶת הָעֵדֻת אֲשֶׁר אֶתֵּן אֵלֶיךָ.

ותציב את מנגנון הכפרה (`הַכַּפֹּרֶת`) מעל (`מִלְמָעְלָה`) מרחב הדיון הציבורי (`עַל הָאָרֹן`); ובתוך מרחב הדיון (`אֶל הָאָרֹן`) תשׂים את הפומביות (`הָעֵדֻת`) שהמציאות תיתן לך (`אֲשֶׁר אֶתֵּן אֵלֶיךָ`).

> שמות כה כב: וְנוֹעַדְתִּי לְךָ שָׁם וְדִבַּרְתִּי אִתְּךָ מֵעַל הַכַּפֹּרֶת מִבֵּין שְׁנֵי הַכְּרֻבִים אֲשֶׁר עַל אֲרוֹן הָעֵדֻת אֵת כָּל אֲשֶׁר אֲצַוֶּה אוֹתְךָ אֶל בְּנֵי יִשְׂרָאֵל.

ואני - המציאות - אֶגָּלֶה לך שם בפומביות (`וְנוֹעַדְתִּי לְךָ שָׁם`), ואשׂיים ואדייק (`וְדִבַּרְתִּי אִתְּךָ`) מעל למנגנון הכפרה (`מֵעַל הַכַּפֹּרֶת`), מבין שתי דינמיקות החסות (`מִבֵּין שְׁנֵי הַכְּרֻבִים`) שעל מרחב הדיון הפומבי (`עַל אֲרוֹן הָעֵדֻת`) - את כל מה שאצווה אותך (`אֵת כָּל אֲשֶׁר אֲצַוֶּה אוֹתְךָ`) כלפי בני ישראל (`אֶל בְּנֵי יִשְׂרָאֵל`).
