> דנייאל א א: בשנת שלוש למלכות יהויקים מלך יהודה בא נבוכדנאצר מלך בבל ירושלם ויצר עליה.
> דנייאל א ב: ויתן אדני בידו את יהויקים מלך יהודה ומקצת כלי בית האלהים ויביאם ארץ שנער בית אלהיו; ואת הכלים הביא בית אוצר אלהיו.
> דנייאל א ג: ויאמר המלך לאשפנז רב סריסיו:  להביא מבני ישראל ומזרע המלוכה ומן הפרתמים.
> דנייאל א ד: ילדים אשר אין בהם כל מאום וטובי מראה ומשכלים בכל חכמה וידעי דעת ומביני מדע ואשר כח בהם לעמד בהיכל המלך; וללמדם ספר ולשון כשדים.
> דנייאל א ה: וימן להם המלך דבר יום ביומו מפת בג המלך ומיין משתיו ולגדלם שנים שלוש; ומקצתם יעמדו לפני המלך.
> דנייאל א ו: ויהי בהם מבני יהודה דניאל חנניה מישאל ועזריה.
> דנייאל א ז: וישם להם שר הסריסים שמות; וישם לדניאל בלטשאצר ולחנניה שדרך ולמישאל מישך ולעזריה עבד נגו.
> דנייאל א ח: וישם דניאל על לבו אשר לא יתגאל בפת בג המלך וביין משתיו; ויבקש משר הסריסים אשר לא יתגאל.
> דנייאל א ט: ויתן האלהים את דניאל לחסד ולרחמים לפני שר הסריסים.
> דנייאל א י: ויאמר שר הסריסים לדניאל ירא אני את אדני המלך אשר מנה את מאכלכם ואת משתיכם:  אשר למה יראה את פניכם זעפים מן הילדים אשר כגילכם וחיבתם את ראשי למלך.
> דנייאל א יא: ויאמר דניאל אל המלצר אשר מנה שר הסריסים על דניאל חנניה מישאל ועזריה.
> דנייאל א יב: נס נא את עבדיך ימים עשרה; ויתנו לנו מן הזרעים ונאכלה ומים ונשתה.
> דנייאל א יג: ויראו לפניך מראינו ומראה הילדים האכלים את פת בג המלך; וכאשר תראה עשה עם עבדיך.
> דנייאל א יד: וישמע להם לדבר הזה; וינסם ימים עשרה.
> דנייאל א טו: ומקצת ימים עשרה נראה מראיהם טוב ובריאי בשר:  מן כל הילדים האכלים את פת בג המלך.
> דנייאל א טז: ויהי המלצר נשא את פת בגם ויין משתיהם; ונתן להם זרענים.
> דנייאל א יז: והילדים האלה ארבעתם נתן להם האלהים מדע והשכל בכל ספר וחכמה; ודניאל הבין בכל חזון וחלמות.
> דנייאל א יח: ולמקצת הימים אשר אמר המלך להביאם; ויביאם שר הסריסים לפני נבכדנצר.
> דנייאל א יט: וידבר אתם המלך ולא נמצא מכלם כדניאל חנניה מישאל ועזריה; ויעמדו לפני המלך.
> דנייאל א כ: וכל דבר חכמת בינה אשר בקש מהם המלך וימצאם עשר ידות על כל החרטמים האשפים אשר בכל מלכותו.
> דנייאל א כא: ויהי דניאל עד שנת אחת לכורש המלך.
> דנייאל ב א: ובשנת שתים למלכות נבכדנצר חלם נבכדנצר חלמות; ותתפעם רוחו ושנתו נהיתה עליו.
> דנייאל ב ב: ויאמר המלך לקרא לחרטמים ולאשפים ולמכשפים ולכשדים להגיד למלך חלמתיו; ויבאו ויעמדו לפני המלך.
> דנייאל ב ג: ויאמר להם המלך חלום חלמתי; ותפעם רוחי לדעת את החלום.
> דנייאל ב ד: וידברו הכשדים למלך ארמית:  מלכא לעלמין חיי אמר חלמא לעבדיך (לעבדך) ופשרא נחוא.
> דנייאל ב ה: ענה מלכא ואמר לכשדיא (לכשדאי) מלתה מני אזדא:  הן לא תהודעונני חלמא ופשרה הדמין תתעבדון ובתיכון נולי יתשמון.
> דנייאל ב ו: והן חלמא ופשרה תהחון מתנן ונבזבה ויקר שגיא תקבלון מן קדמי; להן חלמא ופשרה החוני.
> דנייאל ב ז: ענו תנינות ואמרין:  מלכא חלמא יאמר לעבדוהי ופשרה נהחוה.
> דנייאל ב ח: ענה מלכא ואמר מן יציב ידע אנה די עדנא אנתון זבנין; כל קבל די חזיתון די אזדא מני מלתא.
> דנייאל ב ט: די הן חלמא לא תהודענני חדה היא דתכון ומלה כדבה ושחיתה הזמנתון (הזדמנתון) למאמר קדמי עד די עדנא ישתנא; להן חלמא אמרו לי ואנדע די פשרה תהחונני.
> דנייאל ב י: ענו כשדיא (כשדאי) קדם מלכא ואמרין לא איתי אנש על יבשתא די מלת מלכא יוכל להחויה:  כל קבל די כל מלך רב ושליט מלה כדנה לא שאל לכל חרטם ואשף וכשדי.
> דנייאל ב יא: ומלתא די מלכה שאל יקירה ואחרן לא איתי די יחונה קדם מלכא; להן אלהין די מדרהון עם בשרא לא איתוהי.
> דנייאל ב יב: כל קבל דנה מלכא בנס וקצף שגיא; ואמר להובדה לכל חכימי בבל.
> דנייאל ב יג: ודתא נפקת וחכימיא מתקטלין; ובעו דניאל וחברוהי להתקטלה.
> דנייאל ב יד: באדין דניאל התיב עטא וטעם לאריוך רב טבחיא די מלכא די נפק לקטלה לחכימי בבל.
> דנייאל ב טו: ענה ואמר לאריוך שליטא די מלכא על מה דתא מהחצפה מן קדם מלכא; אדין מלתא הודע אריוך לדניאל.
> דנייאל ב טז: ודניאל על ובעה מן מלכא:  די זמן ינתן לה ופשרא להחויה למלכא.
> דנייאל ב יז: אדין דניאל לביתה אזל; ולחנניה מישאל ועזריה חברוהי מלתא הודע.
> דנייאל ב יח: ורחמין למבעא מן קדם אלה שמיא על רזא דנה די לא יהובדון דניאל וחברוהי עם שאר חכימי בבל.
> דנייאל ב יט: אדין לדניאל בחזוא די ליליא רזא גלי; אדין דניאל ברך לאלה שמיא.
> דנייאל ב כ: ענה דניאל ואמר להוא שמה די אלהא מברך מן עלמא ועד עלמא:  די חכמתא וגבורתא די לה היא.
> דנייאל ב כא: והוא מהשנא עדניא וזמניא מהעדה מלכין ומהקים מלכין; יהב חכמתא לחכימין ומנדעא לידעי בינה.
> דנייאל ב כב: הוא גלא עמיקתא ומסתרתא; ידע מה בחשוכא ונהירא (ונהורא) עמה שרא.
> דנייאל ב כג: לך אלה אבהתי מהודא ומשבח אנה די חכמתא וגבורתא יהבת לי; וכען הודעתני די בעינא מנך די מלת מלכא הודעתנא.
> דנייאל ב כד: כל קבל דנה דניאל על על אריוך די מני מלכא להובדה לחכימי בבל; אזל וכן אמר לה לחכימי בבל אל תהובד העלני קדם מלכא ופשרא למלכא אחוא.
> דנייאל ב כה: אדין אריוך בהתבהלה הנעל לדניאל קדם מלכא; וכן אמר לה די השכחת גבר מן בני גלותא די יהוד די פשרא למלכא יהודע.
> דנייאל ב כו: ענה מלכא ואמר לדניאל די שמה בלטשאצר:  האיתיך (האיתך) כהל להודעתני חלמא די חזית ופשרה.
> דנייאל ב כז: ענה דניאל קדם מלכא ואמר:  רזא די מלכא שאל לא חכימין אשפין חרטמין גזרין יכלין להחויה למלכא.
> דנייאל ב כח: ברם איתי אלה בשמיא גלא רזין והודע למלכא נבוכדנצר מה די להוא באחרית יומיא; חלמך וחזוי ראשך על משכבך דנה הוא.
> דנייאל ב כט: אנתה (אנת) מלכא רעיונך על משכבך סלקו מה די להוא אחרי דנה; וגלא רזיא הודעך מה די להוא.
> דנייאל ב ל: ואנה לא בחכמה די איתי בי מן כל חייא רזא דנה גלי לי; להן על דברת די פשרא למלכא יהודעון ורעיוני לבבך תנדע.
> דנייאל ב לא: אנתה (אנת) מלכא חזה הוית ואלו צלם חד שגיא צלמא דכן רב וזיוה יתיר קאם לקבלך; ורוה דחיל.
> דנייאל ב לב: הוא צלמא ראשה די דהב טב חדוהי ודרעוהי די כסף; מעוהי וירכתה די נחש.
> דנייאל ב לג: שקוהי די פרזל; רגלוהי מנהון (מנהן) די פרזל ומנהון (ומנהן) די חסף.
> דנייאל ב לד: חזה הוית עד די התגזרת אבן די לא בידין ומחת לצלמא על רגלוהי די פרזלא וחספא; והדקת המון.
> דנייאל ב לה: באדין דקו כחדה פרזלא חספא נחשא כספא ודהבא והוו כעור מן אדרי קיט ונשא המון רוחא וכל אתר לא השתכח להון; ואבנא די מחת לצלמא הות לטור רב ומלאת כל ארעא.
> דנייאל ב לו: דנה חלמא ופשרה נאמר קדם מלכא.
> דנייאל ב לז: אנתה (אנת) מלכא מלך מלכיא:  די אלה שמיא מלכותא חסנא ותקפא ויקרא יהב לך.
> דנייאל ב לח: ובכל די דארין (דירין) בני אנשא חיות ברא ועוף שמיא יהב בידך והשלטך בכלהון; אנתה (אנת) הוא ראשה די דהבא.
> דנייאל ב לט: ובתרך תקום מלכו אחרי ארעא (ארע) מנך; ומלכו תליתיא (תליתאה) אחרי די נחשא די תשלט בכל ארעא.
> דנייאל ב מ: ומלכו רביעיה (רביעאה) תהוא תקיפה כפרזלא; כל קבל די פרזלא מהדק וחשל כלא וכפרזלא די מרעע כל אלן תדק ותרע.
> דנייאל ב מא: ודי חזיתה רגליא ואצבעתא מנהון (מנהן) חסף די פחר ומנהון (ומנהן) פרזל מלכו פליגה תהוה ומן נצבתא די פרזלא להוא בה; כל קבל די חזיתה פרזלא מערב בחסף טינא.
> דנייאל ב מב: ואצבעת רגליא מנהון (מנהן) פרזל ומנהון (ומנהן) חסף מן קצת מלכותא תהוה תקיפה ומנה תהוא תבירה.
> דנייאל ב מג: די (ודי) חזית פרזלא מערב בחסף טינא מתערבין להון בזרע אנשא ולא להון דבקין דנה עם דנה; הא כדי פרזלא לא מתערב עם חספא.
> דנייאל ב מד: וביומיהון די מלכיא אנון יקים אלה שמיא מלכו די לעלמין לא תתחבל ומלכותה לעם אחרן לא תשתבק; תדק ותסיף כל אלין מלכותא והיא תקום לעלמיא.
> דנייאל ב מה: כל קבל די חזית די מטורא אתגזרת אבן די לא בידין והדקת פרזלא נחשא חספא כספא ודהבא אלה רב הודע למלכא מה די להוא אחרי דנה; ויציב חלמא ומהימן פשרה.
> דנייאל ב מו: באדין מלכא נבוכדנצר נפל על אנפוהי ולדניאל סגד; ומנחה וניחחין אמר לנסכה לה.
> דנייאל ב מז: ענה מלכא לדניאל ואמר מן קשט די אלהכון הוא אלה אלהין ומרא מלכין וגלה רזין:  די יכלת למגלא רזא דנה.
> דנייאל ב מח: אדין מלכא לדניאל רבי ומתנן רברבן שגיאן יהב לה והשלטה על כל מדינת בבל; ורב סגנין על כל חכימי בבל.
> דנייאל ב מט: ודניאל בעא מן מלכא ומני על עבידתא די מדינת בבל לשדרך מישך ועבד נגו; ודניאל בתרע מלכא.
> דנייאל ג א: נבוכדנצר מלכא עבד צלם די דהב רומה אמין שתין פתיה אמין שת; אקימה בבקעת דורא במדינת בבל.
> דנייאל ג ב: ונבוכדנצר מלכא שלח למכנש לאחשדרפניא סגניא ופחותא אדרגזריא גדבריא דתבריא תפתיא וכל שלטני מדינתא למתא לחנכת צלמא די הקים נבוכדנצר מלכא.
> דנייאל ג ג: באדין מתכנשין אחשדרפניא סגניא ופחותא אדרגזריא גדבריא דתבריא תפתיא וכל שלטני מדינתא לחנכת צלמא די הקים נבוכדנצר מלכא; וקאמין (וקימין) לקבל צלמא די הקים נבכדנצר.
> דנייאל ג ד: וכרוזא קרא בחיל:  לכון אמרין עממיא אמיא ולשניא.
> דנייאל ג ה: בעדנא די תשמעון קל קרנא משרוקיתא קיתרס (קתרס) שבכא פסנתרין סומפניא וכל זני זמרא תפלון ותסגדון לצלם דהבא די הקים נבוכדנצר מלכא.
> דנייאל ג ו: ומן די לא יפל ויסגד בה שעתא יתרמא לגוא אתון נורא יקדתא.
> דנייאל ג ז: כל קבל דנה בה זמנא כדי שמעין כל עממיא קל קרנא משרוקיתא קיתרס (קתרס) שבכא פסנטרין וכל זני זמרא נפלין כל עממיא אמיא ולשניא סגדין לצלם דהבא די הקים נבוכדנצר מלכא.
> דנייאל ג ח: כל קבל דנה בה זמנא קרבו גברין כשדאין; ואכלו קרציהון די יהודיא.
> דנייאל ג ט: ענו ואמרין לנבוכדנצר מלכא:  מלכא לעלמין חיי.
> דנייאל ג י: אנתה (אנת) מלכא שמת טעם די כל אנש די ישמע קל קרנא משרקיתא קיתרס (קתרס) שבכא פסנתרין וסיפניה (וסופניה) וכל זני זמרא יפל ויסגד לצלם דהבא.
> דנייאל ג יא: ומן די לא יפל ויסגד יתרמא לגוא אתון נורא יקדתא.
> דנייאל ג יב: איתי גברין יהודאין די מנית יתהון על עבידת מדינת בבל שדרך מישך ועבד נגו גבריא אלך לא שמו עליך (עלך) מלכא טעם לאלהיך (לאלהך) לא פלחין ולצלם דהבא די הקימת לא סגדין.
> דנייאל ג יג: באדין נבוכדנצר ברגז וחמא אמר להיתיה לשדרך מישך ועבד נגו; באדין גבריא אלך היתיו קדם מלכא.
> דנייאל ג יד: ענה נבוכדנצר ואמר להון הצדא שדרך מישך ועבד נגו:  לאלהי לא איתיכון פלחין ולצלם דהבא די הקימת לא סגדין.
> דנייאל ג טו: כען הן איתיכון עתידין די בעדנא די תשמעון קל קרנא משרוקיתא קיתרס (קתרס) שבכא פסנתרין וסומפניה וכל זני זמרא תפלון ותסגדון לצלמא די עבדת והן לא תסגדון בה שעתא תתרמון לגוא אתון נורא יקדתא; ומן הוא אלה די ישיזבנכון מן ידי.
> דנייאל ג טז: ענו שדרך מישך ועבד נגו ואמרין למלכא:  נבוכדנצר לא חשחין אנחנא על דנה פתגם להתבותך.
> דנייאל ג יז: הן איתי אלהנא די אנחנא פלחין יכל לשיזבותנא:  מן אתון נורא יקדתא ומן ידך מלכא ישיזב.
> דנייאל ג יח: והן לא ידיע להוא לך מלכא; די לאלהיך (לאלהך) לא איתינא (איתנא) פלחין ולצלם דהבא די הקימת לא נסגד.
> דנייאל ג יט: באדין נבוכדנצר התמלי חמא וצלם אנפוהי אשתנו (אשתני) על שדרך מישך ועבד נגו; ענה ואמר למזא לאתונא חד שבעה על די חזה למזיה.
> דנייאל ג כ: ולגברין גברי חיל די בחילה אמר לכפתה לשדרך מישך ועבד נגו למרמא לאתון נורא יקדתא.
> דנייאל ג כא: באדין גבריא אלך כפתו בסרבליהון פטישיהון (פטשיהון) וכרבלתהון ולבשיהון; ורמיו לגוא אתון נורא יקדתא.
> דנייאל ג כב: כל קבל דנה מן די מלת מלכא מחצפה ואתונא אזה יתירה; גבריא אלך די הסקו לשדרך מישך ועבד נגו קטל המון שביבא די נורא.
> דנייאל ג כג: וגבריא אלך תלתהון שדרך מישך ועבד נגו נפלו לגוא אתון נורא יקדתא מכפתין.
> דנייאל ג כד: אדין נבוכדנצר מלכא תוה וקם בהתבהלה; ענה ואמר להדברוהי הלא גברין תלתה רמינא לגוא נורא מכפתין ענין ואמרין למלכא יציבא מלכא.
> דנייאל ג כה: ענה ואמר הא אנה חזה גברין ארבעה שרין מהלכין בגו נורא וחבל לא איתי בהון; ורוה די רביעיא (רביעאה) דמה לבר אלהין.
> דנייאל ג כו: באדין קרב נבוכדנצר לתרע אתון נורא יקדתא ענה ואמר שדרך מישך ועבד נגו עבדוהי די אלהא עליא (עלאה) פקו ואתו; באדין נפקין שדרך מישך ועבד נגו מן גוא נורא.
> דנייאל ג כז: ומתכנשין אחשדרפניא סגניא ופחותא והדברי מלכא חזין לגבריא אלך די לא שלט נורא בגשמהון ושער ראשהון לא התחרך וסרבליהון לא שנו; וריח נור לא עדת בהון.
> דנייאל ג כח: ענה נבוכדנצר ואמר בריך אלההון די שדרך מישך ועבד נגו די שלח מלאכה ושיזב לעבדוהי די התרחצו עלוהי; ומלת מלכא שניו ויהבו גשמיהון (גשמהון) די לא יפלחון ולא יסגדון לכל אלה להן לאלההון.
> דנייאל ג כט: ומני שים טעם די כל עם אמה ולשן די יאמר שלה (שלו) על אלההון די שדרך מישך ועבד נגוא הדמין יתעבד וביתה נולי ישתוה; כל קבל די לא איתי אלה אחרן די יכל להצלה כדנה.
> דנייאל ג ל: באדין מלכא הצלח לשדרך מישך ועבד נגו במדינת בבל.
> דנייאל ג לא: נבוכדנצר מלכא לכל עממיא אמיא ולשניא די דארין (דירין) בכל ארעא שלמכון ישגא.
> דנייאל ג לב: אתיא ותמהיא די עבד עמי אלהא עליא (עלאה) שפר קדמי להחויה.
> דנייאל ג לג: אתוהי כמה רברבין ותמהוהי כמה תקיפין; מלכותה מלכות עלם ושלטנה עם דר ודר.
> דנייאל ד א: אנה נבוכדנצר שלה הוית בביתי ורענן בהיכלי.
> דנייאל ד ב: חלם חזית וידחלנני; והרהרין על משכבי וחזוי ראשי יבהלנני.
> דנייאל ד ג: ומני שים טעם להנעלה קדמי לכל חכימי בבל:  די פשר חלמא יהודענני.
> דנייאל ד ד: באדין עללין (עלין) חרטמיא אשפיא כשדיא (כשדאי) וגזריא; וחלמא אמר אנה קדמיהון ופשרה לא מהודעין לי.
> דנייאל ד ה: ועד אחרין על קדמי דניאל די שמה בלטשאצר כשם אלהי ודי רוח אלהין קדישין בה; וחלמא קדמוהי אמרת.
> דנייאל ד ו: בלטשאצר רב חרטמיא די אנה ידעת די רוח אלהין קדישין בך וכל רז לא אנס לך; חזוי חלמי די חזית ופשרה אמר.
> דנייאל ד ז: וחזוי ראשי על משכבי; חזה הוית ואלו אילן בגו ארעא ורומה שגיא.
> דנייאל ד ח: רבה אילנא ותקף; ורומה ימטא לשמיא וחזותה לסוף כל ארעא.
> דנייאל ד ט: עפיה שפיר ואנבה שגיא ומזון לכלא בה; תחתוהי תטלל חיות ברא ובענפוהי ידרון (ידורן) צפרי שמיא ומנה יתזין כל בשרא.
> דנייאל ד י: חזה הוית בחזוי ראשי על משכבי; ואלו עיר וקדיש מן שמיא נחת.
> דנייאל ד יא: קרא בחיל וכן אמר גדו אילנא וקצצו ענפוהי אתרו עפיה ובדרו אנבה; תנד חיותא מן תחתוהי וצפריא מן ענפוהי.
> דנייאל ד יב: ברם עקר שרשוהי בארעא שבקו ובאסור די פרזל ונחש בדתאא די ברא; ובטל שמיא יצטבע ועם חיותא חלקה בעשב ארעא.
> דנייאל ד יג: לבבה מן אנושא (אנשא) ישנון ולבב חיוה יתיהב לה; ושבעה עדנין יחלפון עלוהי.
> דנייאל ד יד: בגזרת עירין פתגמא ומאמר קדישין שאלתא; עד דברת די ינדעון חייא די שליט עליא (עלאה) במלכות אנושא (אנשא) ולמן די יצבא יתננה ושפל אנשים יקים עליה (עלה).
> דנייאל ד טו: דנה חלמא חזית אנה מלכא נבוכדנצר; ואנתה (ואנת) בלטשאצר פשרא אמר כל קבל די כל חכימי מלכותי לא יכלין פשרא להודעותני ואנתה (ואנת) כהל די רוח אלהין קדישין בך.
> דנייאל ד טז: אדין דניאל די שמה בלטשאצר אשתומם כשעה חדה ורעינהי יבהלנה; ענה מלכא ואמר בלטשאצר חלמא ופשרא אל יבהלך ענה בלטשאצר ואמר מראי חלמא לשנאיך (לשנאך) ופשרה לעריך (לערך).
> דנייאל ד יז: אילנא די חזית די רבה ותקף; ורומה ימטא לשמיא וחזותה לכל ארעא.
> דנייאל ד יח: ועפיה שפיר ואנבה שגיא ומזון לכלא בה; תחתוהי תדור חיות ברא ובענפוהי ישכנן צפרי שמיא.
> דנייאל ד יט: אנתה (אנת) הוא מלכא די רבית (רבת) ותקפת; ורבותך רבת ומטת לשמיא ושלטנך לסוף ארעא.
> דנייאל ד כ: ודי חזה מלכא עיר וקדיש נחת מן שמיא ואמר גדו אילנא וחבלוהי ברם עקר שרשוהי בארעא שבקו ובאסור די פרזל ונחש בדתאא די ברא; ובטל שמיא יצטבע ועם חיות ברא חלקה עד די שבעה עדנין יחלפון עלוהי.
> דנייאל ד כא: דנה פשרא מלכא; וגזרת עליא (עלאה) היא די מטת על מראי מלכא.
> דנייאל ד כב: ולך טרדין מן אנשא ועם חיות ברא להוה מדרך ועשבא כתורין לך יטעמון ומטל שמיא לך מצבעין ושבעה עדנין יחלפון עליך (עלך):  עד די תנדע די שליט עליא (עלאה) במלכות אנשא ולמן די יצבא יתננה.
> דנייאל ד כג: ודי אמרו למשבק עקר שרשוהי די אילנא מלכותך לך קימא מן די תנדע די שלטן שמיא.
> דנייאל ד כד: להן מלכא מלכי ישפר עליך (עלך) וחטיך (וחטאך) בצדקה פרק ועויתך במחן ענין; הן תהוה ארכה לשלותך.
> דנייאל ד כה: כלא מטא על נבוכדנצר מלכא.
> דנייאל ד כו: לקצת ירחין תרי עשר על היכל מלכותא די בבל מהלך הוה.
> דנייאל ד כז: ענה מלכא ואמר הלא דא היא בבל רבתא די אנה בניתה לבית מלכו בתקף חסני וליקר הדרי.
> דנייאל ד כח: עוד מלתא בפם מלכא קל מן שמיא נפל:  לך אמרין נבוכדנצר מלכא מלכותא עדת מנך.
> דנייאל ד כט: ומן אנשא לך טרדין ועם חיות ברא מדרך עשבא כתורין לך יטעמון ושבעה עדנין יחלפון עליך (עלך):  עד די תנדע די שליט עליא (עלאה) במלכות אנשא ולמן די יצבא יתננה.
> דנייאל ד ל: בה שעתא מלתא ספת על נבוכדנצר ומן אנשא טריד ועשבא כתורין יאכל ומטל שמיא גשמה יצטבע עד די שערה כנשרין רבה וטפרוהי כצפרין.
> דנייאל ד לא: ולקצת יומיא אנה נבוכדנצר עיני לשמיא נטלת ומנדעי עלי יתוב ולעליא (ולעלאה) ברכת ולחי עלמא שבחת והדרת:  די שלטנה שלטן עלם ומלכותה עם דר ודר.
> דנייאל ד לב: וכל דארי (דירי) ארעא כלה חשיבין וכמצביה עבד בחיל שמיא ודארי (ודירי) ארעא; ולא איתי די ימחא בידה ויאמר לה מה עבדת.
> דנייאל ד לג: בה זמנא מנדעי יתוב עלי וליקר מלכותי הדרי וזיוי יתוב עלי ולי הדברי ורברבני יבעון; ועל מלכותי התקנת ורבו יתירה הוספת לי.
> דנייאל ד לד: כען אנה נבכדנצר משבח ומרומם ומהדר למלך שמיא די כל מעבדוהי קשט וארחתה דין; ודי מהלכין בגוה יכל להשפלה.
> דנייאל ה א: בלשאצר מלכא עבד לחם רב לרברבנוהי אלף; ולקבל אלפא חמרא שתה.
> דנייאל ה ב: בלשאצר אמר בטעם חמרא להיתיה למאני דהבא וכספא די הנפק נבוכדנצר אבוהי מן היכלא די בירושלם; וישתון בהון מלכא ורברבנוהי שגלתה ולחנתה.
> דנייאל ה ג: באדין היתיו מאני דהבא די הנפקו מן היכלא די בית אלהא די בירושלם; ואשתיו בהון מלכא ורברבנוהי שגלתה ולחנתה.
> דנייאל ה ד: אשתיו חמרא; ושבחו לאלהי דהבא וכספא נחשא פרזלא אעא ואבנא.
> דנייאל ה ה: בה שעתה נפקו (נפקה) אצבען די יד אנש וכתבן לקבל נברשתא על גירא די כתל היכלא די מלכא; ומלכא חזה פס ידא די כתבה.
> דנייאל ה ו: אדין מלכא זיוהי שנוהי ורעינהי יבהלונה; וקטרי חרצה משתרין וארכבתה דא לדא נקשן.
> דנייאל ה ז: קרא מלכא בחיל להעלה לאשפיא כשדיא (כשדאי) וגזריא; ענה מלכא ואמר לחכימי בבל די כל אנש די יקרה כתבה דנה ופשרה יחונני ארגונא ילבש והמנוכא (והמניכא) די דהבא על צוארה ותלתי במלכותא ישלט.
> דנייאל ה ח: אדין עללין (עלין) כל חכימי מלכא; ולא כהלין כתבא למקרא ופשרא (ופשרה) להודעה למלכא.
> דנייאל ה ט: אדין מלכא בלשאצר שגיא מתבהל וזיוהי שנין עלוהי; ורברבנוהי משתבשין.
> דנייאל ה י: מלכתא לקבל מלי מלכא ורברבנוהי לבית משתיא עללת (עלת); ענת מלכתא ואמרת מלכא לעלמין חיי אל יבהלוך רעיונך וזיויך (וזיוך) אל ישתנו.
> דנייאל ה יא: איתי גבר במלכותך די רוח אלהין קדישין בה וביומי אבוך נהירו ושכלתנו וחכמה כחכמת אלהין השתכחת בה; ומלכא נבכדנצר אבוך רב חרטמין אשפין כשדאין גזרין הקימה אבוך מלכא.
> דנייאל ה יב: כל קבל די רוח יתירה ומנדע ושכלתנו מפשר חלמין ואחוית אחידן ומשרא קטרין השתכחת בה בדניאל די מלכא שם שמה בלטשאצר; כען דניאל יתקרי ופשרה יהחוה.
> דנייאל ה יג: באדין דניאל העל קדם מלכא; ענה מלכא ואמר לדניאל אנתה (אנת) הוא דניאל די מן בני גלותא די יהוד די היתי מלכא אבי מן יהוד.
> דנייאל ה יד: ושמעת עליך (עלך) די רוח אלהין בך; ונהירו ושכלתנו וחכמה יתירה השתכחת בך.
> דנייאל ה טו: וכען העלו קדמי חכימיא אשפיא די כתבה דנה יקרון ופשרה להודעתני; ולא כהלין פשר מלתא להחויה.
> דנייאל ה טז: ואנה שמעת עליך (עלך) די תוכל (תכול) פשרין למפשר וקטרין למשרא; כען הן תוכל (תכול) כתבא למקרא ופשרה להודעותני ארגונא תלבש והמונכא (והמניכא) די דהבא על צוארך ותלתא במלכותא תשלט.
> דנייאל ה יז: באדין ענה דניאל ואמר קדם מלכא מתנתך לך להוין ונבזביתך לאחרן הב; ברם כתבא אקרא למלכא ופשרא אהודענה.
> דנייאל ה יח: אנתה (אנת) מלכא; אלהא עליא (עלאה) מלכותא ורבותא ויקרא והדרא יהב לנבכדנצר אבוך.
> דנייאל ה יט: ומן רבותא די יהב לה כל עממיא אמיא ולשניא הוו זאעין (זיעין) ודחלין מן קדמוהי; די הוא צבא הוה קטל ודי הוה צבא הוה מחא ודי הוה צבא הוה מרים ודי הוא צבא הוא משפל.
> דנייאל ה כ: וכדי רם לבבה ורוחה תקפת להזדה; הנחת מן כרסא מלכותה ויקרה העדיו מנה.
> דנייאל ה כא: ומן בני אנשא טריד ולבבה עם חיותא שוי (שויו) ועם ערדיא מדרה עשבא כתורין יטעמונה ומטל שמיא גשמה יצטבע:  עד די ידע די שליט אלהא עליא (עלאה) במלכות אנשא ולמן די יצבא יהקים עליה (עלה).
> דנייאל ה כב: ואנתה (ואנת) ברה בלשאצר לא השפלת לבבך:  כל קבל די כל דנה ידעת.
> דנייאל ה כג: ועל מרא שמיא התרוממת ולמאניא די ביתה היתיו קדמיך (קדמך) ואנתה (ואנת) ורברבניך (ורברבנך) שגלתך ולחנתך חמרא שתין בהון ולאלהי כספא ודהבא נחשא פרזלא אעא ואבנא די לא חזין ולא שמעין ולא ידעין שבחת; ולאלהא די נשמתך בידה וכל ארחתך לה לא הדרת.
> דנייאל ה כד: באדין מן קדמוהי שליח פסא די ידא; וכתבא דנה רשים.
> דנייאל ה כה: ודנה כתבא די רשים:  מנא מנא תקל ופרסין.
> דנייאל ה כו: דנה פשר מלתא:  מנא מנה אלהא מלכותך והשלמה.
> דנייאל ה כז: תקל תקילת במאזניא והשתכחת חסיר.
> דנייאל ה כח: פרס פריסת מלכותך ויהיבת למדי ופרס.
> דנייאל ה כט: באדין אמר בלשאצר והלבשו לדניאל ארגונא והמנוכא (והמניכא) די דהבא על צוארה; והכרזו עלוהי די להוא שליט תלתא במלכותא.
> דנייאל ה ל: בה בליליא קטיל בלאשצר מלכא כשדיא (כשדאה).
> דנייאל ו א: ודריוש מדיא (מדאה) קבל מלכותא כבר שנין שתין ותרתין.
> דנייאל ו ב: שפר קדם דריוש והקים על מלכותא לאחשדרפניא מאה ועשרין די להון בכל מלכותא.
> דנייאל ו ג: ועלא מנהון סרכין תלתה די דניאל חד מנהון:  די להון אחשדרפניא אלין יהבין להון טעמא ומלכא לא להוא נזק.
> דנייאל ו ד: אדין דניאל דנה הוא מתנצח על סרכיא ואחשדרפניא:  כל קבל די רוח יתירא בה ומלכא עשית להקמותה על כל מלכותא.
> דנייאל ו ה: אדין סרכיא ואחשדרפניא הוו בעין עלה להשכחה לדניאל מצד מלכותא; וכל עלה ושחיתה לא יכלין להשכחה כל קבל די מהימן הוא וכל שלו ושחיתה לא השתכחת עלוהי.
> דנייאל ו ו: אדין גבריא אלך אמרין די לא נהשכח לדניאל דנה כל עלא; להן השכחנא עלוהי בדת אלהה.
> דנייאל ו ז: אדין סרכיא ואחשדרפניא אלן הרגשו על מלכא; וכן אמרין לה דריוש מלכא לעלמין חיי.
> דנייאל ו ח: אתיעטו כל סרכי מלכותא סגניא ואחשדרפניא הדבריא ופחותא לקימה קים מלכא ולתקפה אסר:  די כל די יבעא בעו מן כל אלה ואנש עד יומין תלתין להן מנך מלכא יתרמא לגב אריותא.
> דנייאל ו ט: כען מלכא תקים אסרא ותרשם כתבא:  די לא להשניה כדת מדי ופרס די לא תעדא.
> דנייאל ו י: כל קבל דנה מלכא דריוש רשם כתבא ואסרא.
> דנייאל ו יא: ודניאל כדי ידע די רשים כתבא על לביתה וכוין פתיחן לה בעליתה נגד ירושלם; וזמנין תלתה ביומא הוא ברך על ברכוהי ומצלא ומודא קדם אלהה כל קבל די הוא עבד מן קדמת דנה.
> דנייאל ו יב: אדין גבריא אלך הרגשו והשכחו לדניאל בעה ומתחנן קדם אלהה.
> דנייאל ו יג: באדין קרבו ואמרין קדם מלכא על אסר מלכא הלא אסר רשמת די כל אנש די יבעא מן כל אלה ואנש עד יומין תלתין להן מנך מלכא יתרמא לגוב אריותא; ענה מלכא ואמר יציבא מלתא כדת מדי ופרס די לא תעדא.
> דנייאל ו יד: באדין ענו ואמרין קדם מלכא די דניאל די מן בני גלותא די יהוד לא שם עליך (עלך) מלכא טעם ועל אסרא די רשמת; וזמנין תלתה ביומא בעא בעותה.
> דנייאל ו טו: אדין מלכא כדי מלתא שמע שגיא באש עלוהי ועל דניאל שם בל לשיזבותה; ועד מעלי שמשא הוא משתדר להצלותה.
> דנייאל ו טז: באדין גבריא אלך הרגשו על מלכא; ואמרין למלכא דע מלכא די דת למדי ופרס די כל אסר וקים די מלכא יהקים לא להשניה.
> דנייאל ו יז: באדין מלכא אמר והיתיו לדניאל ורמו לגבא די אריותא; ענה מלכא ואמר לדניאל אלהך די אנתה (אנת) פלח לה בתדירא הוא ישיזבנך.
> דנייאל ו יח: והיתית אבן חדה ושמת על פם גבא; וחתמה מלכא בעזקתה ובעזקת רברבנוהי די לא תשנא צבו בדניאל.
> דנייאל ו יט: אדין אזל מלכא להיכלה ובת טות ודחון לא הנעל קדמוהי; ושנתה נדת עלוהי.
> דנייאל ו כ: באדין מלכא בשפרפרא יקום בנגהא; ובהתבהלה לגבא די אריותא אזל.
> דנייאל ו כא: וכמקרבה לגבא לדניאל בקל עציב זעק; ענה מלכא ואמר לדניאל דניאל עבד אלהא חיא אלהך די אנתה (אנת) פלח לה בתדירא היכל לשיזבותך מן אריותא.
> דנייאל ו כב: אדין דניאל עם מלכא מלל:  מלכא לעלמין חיי.
> דנייאל ו כג: אלהי שלח מלאכה וסגר פם אריותא ולא חבלוני; כל קבל די קדמוהי זכו השתכחת לי ואף קדמיך (קדמך) מלכא חבולה לא עבדת.
> דנייאל ו כד: באדין מלכא שגיא טאב עלוהי ולדניאל אמר להנסקה מן גבא; והסק דניאל מן גבא וכל חבל לא השתכח בה די הימן באלהה.
> דנייאל ו כה: ואמר מלכא והיתיו גבריא אלך די אכלו קרצוהי די דניאל ולגוב אריותא רמו אנון בניהון ונשיהון; ולא מטו לארעית גבא עד די שלטו בהון אריותא וכל גרמיהון הדקו.
> דנייאל ו כו: באדין דריוש מלכא כתב לכל עממיא אמיא ולשניא די דארין (דירין) בכל ארעא שלמכון ישגא.
> דנייאל ו כז: מן קדמי שים טעם די בכל שלטן מלכותי להון זאעין (זיעין) ודחלין מן קדם אלהה די דניאל:  די הוא אלהא חיא וקים לעלמין ומלכותה די לא תתחבל ושלטנה עד סופא.
> דנייאל ו כח: משיזב ומצל ועבד אתין ותמהין בשמיא ובארעא:  די שיזב לדניאל מן יד אריותא.
> דנייאל ו כט: ודניאל דנה הצלח במלכות דריוש ובמלכות כורש פרסיא (פרסאה).
> דנייאל ז א: בשנת חדה לבלאשצר מלך בבל דניאל חלם חזה וחזוי ראשה על משכבה; באדין חלמא כתב ראש מלין אמר.
> דנייאל ז ב: ענה דניאל ואמר חזה הוית בחזוי עם ליליא; וארו ארבע רוחי שמיא מגיחן לימא רבא.
> דנייאל ז ג: וארבע חיון רברבן סלקן מן ימא שנין דא מן דא.
> דנייאל ז ד: קדמיתא כאריה וגפין די נשר לה; חזה הוית עד די מריטו גפיה (גפה) ונטילת מן ארעא ועל רגלין כאנש הקימת ולבב אנש יהיב לה.
> דנייאל ז ה: וארו חיוה אחרי תנינה דמיה לדב ולשטר חד הקמת ותלת עלעין בפמה בין שניה (שנה); וכן אמרין לה קומי אכלי בשר שגיא.
> דנייאל ז ו: באתר דנה חזה הוית וארו אחרי כנמר ולה גפין ארבע די עוף על גביה (גבה); וארבעה ראשין לחיותא ושלטן יהיב לה.
> דנייאל ז ז: באתר דנה חזה הוית בחזוי ליליא וארו חיוה רביעיה (רביעאה) דחילה ואימתני ותקיפא יתירה ושנין די פרזל לה רברבן אכלה ומדקה ושארא ברגליה (ברגלה) רפסה; והיא משניה מן כל חיותא די קדמיה (קדמה) וקרנין עשר לה.
> דנייאל ז ח: משתכל הוית בקרניא ואלו קרן אחרי זעירה סלקת ביניהון (ביניהן) ותלת מן קרניא קדמיתא אתעקרו (אתעקרה) מן קדמיה (קדמה); ואלו עינין כעיני אנשא בקרנא דא ופם ממלל רברבן.
> דנייאל ז ט: חזה הוית עד די כרסון רמיו ועתיק יומין יתב; לבושה כתלג חור ושער ראשה כעמר נקא כרסיה שבבין די נור גלגלוהי נור דלק.
> דנייאל ז י: נהר די נור נגד ונפק מן קדמוהי אלף אלפים (אלפין) ישמשונה ורבו רבון (רבבן) קדמוהי יקומון; דינא יתב וספרין פתיחו.
> דנייאל ז יא: חזה הוית באדין מן קל מליא רברבתא די קרנא ממללה; חזה הוית עד די קטילת חיותא והובד גשמה ויהיבת ליקדת אשא.
> דנייאל ז יב: ושאר חיותא העדיו שלטנהון; וארכה בחיין יהיבת להון עד זמן ועדן.
> דנייאל ז יג: חזה הוית בחזוי ליליא וארו עם ענני שמיא כבר אנש אתה הוא; ועד עתיק יומיא מטה וקדמוהי הקרבוהי.
> דנייאל ז יד: ולה יהב שלטן ויקר ומלכו וכל עממיא אמיא ולשניא לה יפלחון; שלטנה שלטן עלם די לא יעדה ומלכותה די לא תתחבל.
> דנייאל ז טו: אתכרית רוחי אנה דניאל בגו נדנה; וחזוי ראשי יבהלנני.
> דנייאל ז טז: קרבת על חד מן קאמיא ויציבא אבעא מנה על כל דנה; ואמר לי ופשר מליא יהודענני.
> דנייאל ז יז: אלין חיותא רברבתא די אנין ארבע ארבעה מלכין יקומון מן ארעא.
> דנייאל ז יח: ויקבלון מלכותא קדישי עליונין; ויחסנון מלכותא עד עלמא ועד עלם עלמיא.
> דנייאל ז יט: אדין צבית ליצבא על חיותא רביעיתא די הות שניה מן כלהון (כלהן):  דחילה יתירה שניה (שנה) די פרזל וטפריה (וטפרה) די נחש אכלה מדקה ושארא ברגליה (ברגלה) רפסה.
> דנייאל ז כ: ועל קרניא עשר די בראשה ואחרי די סלקת ונפלו (ונפלה) מן קדמיה (קדמה) תלת; וקרנא דכן ועינין לה ופם ממלל רברבן וחזוה רב מן חברתה.
> דנייאל ז כא: חזה הוית וקרנא דכן עבדא קרב עם קדישין; ויכלה להן.
> דנייאל ז כב: עד די אתה עתיק יומיא ודינא יהב לקדישי עליונין; וזמנא מטה ומלכותא החסנו קדישין.
> דנייאל ז כג: כן אמר חיותא רביעיתא מלכו רביעיה (רביעאה) תהוא בארעא די תשנא מן כל מלכותא; ותאכל כל ארעא ותדושנה ותדקנה.
> דנייאל ז כד: וקרניא עשר מנה מלכותא עשרה מלכין יקמון; ואחרן יקום אחריהן והוא ישנא מן קדמיא ותלתה מלכין יהשפל.
> דנייאל ז כה: ומלין לצד עליא (עלאה) ימלל ולקדישי עליונין יבלא; ויסבר להשניה זמנין ודת ויתיהבון בידה עד עדן ועדנין ופלג עדן.
> דנייאל ז כו: ודינא יתב; ושלטנה יהעדון להשמדה ולהובדה עד סופא.
> דנייאל ז כז: ומלכותא ושלטנא ורבותא די מלכות תחות כל שמיא יהיבת לעם קדישי עליונין; מלכותה מלכות עלם וכל שלטניא לה יפלחון וישתמעון.
> דנייאל ז כח: עד כה סופא די מלתא; אנה דניאל שגיא רעיוני יבהלנני וזיוי ישתנון עלי ומלתא בלבי נטרת.
> דנייאל ח א: בשנת שלוש למלכות בלאשצר המלך חזון נראה אלי אני דניאל אחרי הנראה אלי בתחלה.
> דנייאל ח ב: ואראה בחזון ויהי בראתי ואני בשושן הבירה אשר בעילם המדינה; ואראה בחזון ואני הייתי על אובל אולי.
> דנייאל ח ג: ואשא עיני ואראה והנה איל אחד עמד לפני האבל ולו קרנים; והקרנים גבהות והאחת גבהה מן השנית והגבהה עלה באחרנה.
> דנייאל ח ד: ראיתי את האיל מנגח ימה וצפונה ונגבה וכל חיות לא יעמדו לפניו ואין מציל מידו; ועשה כרצנו והגדיל.
> דנייאל ח ה: ואני הייתי מבין והנה צפיר העזים בא מן המערב על פני כל הארץ ואין נוגע בארץ; והצפיר קרן חזות בין עיניו.
> דנייאל ח ו: ויבא עד האיל בעל הקרנים אשר ראיתי עמד לפני האבל; וירץ אליו בחמת כחו.
> דנייאל ח ז: וראיתיו מגיע אצל האיל ויתמרמר אליו ויך את האיל וישבר את שתי קרניו ולא היה כח באיל לעמד לפניו; וישליכהו ארצה וירמסהו ולא היה מציל לאיל מידו.
> דנייאל ח ח: וצפיר העזים הגדיל עד מאד; וכעצמו נשברה הקרן הגדלה ותעלנה חזות ארבע תחתיה לארבע רוחות השמים.
> דנייאל ח ט: ומן האחת מהם יצא קרן אחת מצעירה; ותגדל יתר אל הנגב ואל המזרח ואל הצבי.
> דנייאל ח י: ותגדל עד צבא השמים; ותפל ארצה מן הצבא ומן הכוכבים ותרמסם.
> דנייאל ח יא: ועד שר הצבא הגדיל; וממנו הרים (הורם) התמיד והשלך מכון מקדשו.
> דנייאל ח יב: וצבא תנתן על התמיד בפשע; ותשלך אמת ארצה ועשתה והצליחה.
> דנייאל ח יג: ואשמעה אחד קדוש מדבר; ויאמר אחד קדוש לפלמוני המדבר עד מתי החזון התמיד והפשע שמם תת וקדש וצבא מרמס.
> דנייאל ח יד: ויאמר אלי עד ערב בקר אלפים ושלש מאות; ונצדק קדש.
> דנייאל ח טו: ויהי בראתי אני דניאל את החזון; ואבקשה בינה והנה עמד לנגדי כמראה גבר.
> דנייאל ח טז: ואשמע קול אדם בין אולי; ויקרא ויאמר גבריאל הבן להלז את המראה.
> דנייאל ח יז: ויבא אצל עמדי ובבאו נבעתי ואפלה על פני; ויאמר אלי הבן בן אדם כי לעת קץ החזון.
> דנייאל ח יח: ובדברו עמי נרדמתי על פני ארצה; ויגע בי ויעמידני על עמדי.
> דנייאל ח יט: ויאמר הנני מודיעך את אשר יהיה באחרית הזעם:  כי למועד קץ.
> דנייאל ח כ: האיל אשר ראית בעל הקרנים מלכי מדי ופרס.
> דנייאל ח כא: והצפיר השעיר מלך יון; והקרן הגדולה אשר בין עיניו הוא המלך הראשון.
> דנייאל ח כב: והנשברת ותעמדנה ארבע תחתיה:  ארבע מלכיות מגוי יעמדנה ולא בכחו.
> דנייאל ח כג: ובאחרית מלכותם כהתם הפשעים יעמד מלך עז פנים ומבין חידות.
> דנייאל ח כד: ועצם כחו ולא בכחו ונפלאות ישחית והצליח ועשה; והשחית עצומים ועם קדשים.
> דנייאל ח כה: ועל שכלו והצליח מרמה בידו ובלבבו יגדיל ובשלוה ישחית רבים; ועל שר שרים יעמד ובאפס יד ישבר.
> דנייאל ח כו: ומראה הערב והבקר אשר נאמר אמת הוא; ואתה סתם החזון כי לימים רבים.
> דנייאל ח כז: ואני דניאל נהייתי ונחליתי ימים ואקום ואעשה את מלאכת המלך; ואשתומם על המראה ואין מבין.
> דנייאל ט א: בשנת אחת לדריוש בן אחשורוש מזרע מדי:  אשר המלך על מלכות כשדים.
> דנייאל ט ב: בשנת אחת למלכו אני דניאל בינתי בספרים:  מספר השנים אשר היה דבר יהוה אל ירמיה הנביא למלאות לחרבות ירושלם שבעים שנה.
> דנייאל ט ג: ואתנה את פני אל אדני האלהים לבקש תפלה ותחנונים בצום ושק ואפר.
> דנייאל ט ד: ואתפללה ליהוה אלהי ואתודה; ואמרה אנא אדני האל הגדול והנורא שמר הברית והחסד לאהביו ולשמרי מצותיו.
> דנייאל ט ה: חטאנו ועוינו והרשענו (הרשענו) ומרדנו; וסור ממצותך וממשפטיך.
> דנייאל ט ו: ולא שמענו אל עבדיך הנביאים אשר דברו בשמך אל מלכינו שרינו ואבתינו ואל כל עם הארץ.
> דנייאל ט ז: לך אדני הצדקה ולנו בשת הפנים כיום הזה; לאיש יהודה ולישבי ירושלם ולכל ישראל הקרבים והרחקים בכל הארצות אשר הדחתם שם במעלם אשר מעלו בך.
> דנייאל ט ח: יהוה לנו בשת הפנים למלכינו לשרינו ולאבתינו:  אשר חטאנו לך.
> דנייאל ט ט: לאדני אלהינו הרחמים והסלחות:  כי מרדנו בו.
> דנייאל ט י: ולא שמענו בקול יהוה אלהינו ללכת בתורתיו אשר נתן לפנינו ביד עבדיו הנביאים.
> דנייאל ט יא: וכל ישראל עברו את תורתך וסור לבלתי שמוע בקלך; ותתך עלינו האלה והשבעה אשר כתובה בתורת משה עבד האלהים כי חטאנו לו.
> דנייאל ט יב: ויקם את דבריו (דברו) אשר דבר עלינו ועל שפטינו אשר שפטונו להביא עלינו רעה גדלה:  אשר לא נעשתה תחת כל השמים כאשר נעשתה בירושלם.
> דנייאל ט יג: כאשר כתוב בתורת משה את כל הרעה הזאת באה עלינו; ולא חלינו את פני יהוה אלהינו לשוב מעוננו ולהשכיל באמתך.
> דנייאל ט יד: וישקד יהוה על הרעה ויביאה עלינו:  כי צדיק יהוה אלהינו על כל מעשיו אשר עשה ולא שמענו בקלו.
> דנייאל ט טו: ועתה אדני אלהינו אשר הוצאת את עמך מארץ מצרים ביד חזקה ותעש לך שם כיום הזה:  חטאנו רשענו.
> דנייאל ט טז: אדני ככל צדקתך ישב נא אפך וחמתך מעירך ירושלם הר קדשך:  כי בחטאינו ובעונות אבתינו ירושלם ועמך לחרפה לכל סביבתינו.
> דנייאל ט יז: ועתה שמע אלהינו אל תפלת עבדך ואל תחנוניו והאר פניך על מקדשך השמם למען אדני.
> דנייאל ט יח: הטה אלהי אזנך ושמע פקחה (פקח) עיניך וראה שממתינו והעיר אשר נקרא שמך עליה:  כי לא על צדקתינו אנחנו מפילים תחנונינו לפניך כי על רחמיך הרבים.
> דנייאל ט יט: אדני שמעה אדני סלחה אדני הקשיבה ועשה אל תאחר:  למענך אלהי כי שמך נקרא על עירך ועל עמך.
> דנייאל ט כ: ועוד אני מדבר ומתפלל ומתודה חטאתי וחטאת עמי ישראל; ומפיל תחנתי לפני יהוה אלהי על הר קדש אלהי.
> דנייאל ט כא: ועוד אני מדבר בתפלה; והאיש גבריאל אשר ראיתי בחזון בתחלה מעף ביעף נגע אלי כעת מנחת ערב.
> דנייאל ט כב: ויבן וידבר עמי; ויאמר דניאל עתה יצאתי להשכילך בינה.
> דנייאל ט כג: בתחלת תחנוניך יצא דבר ואני באתי להגיד כי חמודות אתה; ובין בדבר והבן במראה.
> דנייאל ט כד: שבעים שבעים נחתך על עמך ועל עיר קדשך לכלא הפשע ולחתם (ולהתם) חטאות (חטאת) ולכפר עון ולהביא צדק עלמים; ולחתם חזון ונביא ולמשח קדש קדשים.
> דנייאל ט כה: ותדע ותשכל מן מצא דבר להשיב ולבנות ירושלם עד משיח נגיד שבעים שבעה; ושבעים ששים ושנים תשוב ונבנתה רחוב וחרוץ ובצוק העתים.
> דנייאל ט כו: ואחרי השבעים ששים ושנים יכרת משיח ואין לו; והעיר והקדש ישחית עם נגיד הבא וקצו בשטף ועד קץ מלחמה נחרצת שממות.
> דנייאל ט כז: והגביר ברית לרבים שבוע אחד; וחצי השבוע ישבית זבח ומנחה ועל כנף שקוצים משמם ועד כלה ונחרצה תתך על שמם.
> דנייאל י א: בשנת שלוש לכורש מלך פרס דבר נגלה לדניאל אשר נקרא שמו בלטאשצר; ואמת הדבר וצבא גדול ובין את הדבר ובינה לו במראה.
> דנייאל י ב: בימים ההם אני דניאל הייתי מתאבל שלשה שבעים ימים.
> דנייאל י ג: לחם חמדות לא אכלתי ובשר ויין לא בא אל פי וסוך לא סכתי:  עד מלאת שלשת שבעים ימים.
> דנייאל י ד: וביום עשרים וארבעה לחדש הראשון:  ואני הייתי על יד הנהר הגדול הוא חדקל.
> דנייאל י ה: ואשא את עיני וארא והנה איש אחד לבוש בדים; ומתניו חגרים בכתם אופז.
> דנייאל י ו: וגויתו כתרשיש ופניו כמראה ברק ועיניו כלפידי אש וזרעתיו ומרגלתיו כעין נחשת קלל; וקול דבריו כקול המון.
> דנייאל י ז: וראיתי אני דניאל לבדי את המראה והאנשים אשר היו עמי לא ראו את המראה; אבל חרדה גדלה נפלה עליהם ויברחו בהחבא.
> דנייאל י ח: ואני נשארתי לבדי ואראה את המראה הגדלה הזאת ולא נשאר בי כח; והודי נהפך עלי למשחית ולא עצרתי כח.
> דנייאל י ט: ואשמע את קול דבריו; וכשמעי את קול דבריו ואני הייתי נרדם על פני ופני ארצה.
> דנייאל י י: והנה יד נגעה בי; ותניעני על ברכי וכפות ידי.
> דנייאל י יא: ויאמר אלי דניאל איש חמדות הבן בדברים אשר אנכי דבר אליך ועמד על עמדך כי עתה שלחתי אליך; ובדברו עמי את הדבר הזה עמדתי מרעיד.
> דנייאל י יב: ויאמר אלי אל תירא דניאל כי מן היום הראשון אשר נתת את לבך להבין ולהתענות לפני אלהיך נשמעו דבריך; ואני באתי בדבריך.
> דנייאל י יג: ושר מלכות פרס עמד לנגדי עשרים ואחד יום והנה מיכאל אחד השרים הראשנים בא לעזרני; ואני נותרתי שם אצל מלכי פרס.
> דנייאל י יד: ובאתי להבינך את אשר יקרה לעמך באחרית הימים:  כי עוד חזון לימים.
> דנייאל י טו: ובדברו עמי כדברים האלה נתתי פני ארצה ונאלמתי.
> דנייאל י טז: והנה כדמות בני אדם נגע על שפתי; ואפתח פי ואדברה ואמרה אל העמד לנגדי אדני במראה נהפכו צירי עלי ולא עצרתי כח.
> דנייאל י יז: והיך יוכל עבד אדני זה לדבר עם אדני זה; ואני מעתה לא יעמד בי כח ונשמה לא נשארה בי.
> דנייאל י יח: ויסף ויגע בי כמראה אדם ויחזקני.
> דנייאל י יט: ויאמר אל תירא איש חמדות שלום לך חזק וחזק; וכדברו עמי התחזקתי ואמרה ידבר אדני כי חזקתני.
> דנייאל י כ: ויאמר הידעת למה באתי אליך ועתה אשוב להלחם עם שר פרס; ואני יוצא והנה שר יון בא.
> דנייאל י כא: אבל אגיד לך את הרשום בכתב אמת; ואין אחד מתחזק עמי על אלה כי אם מיכאל שרכם.
> דנייאל יא א: ואני בשנת אחת לדריוש המדי עמדי למחזיק ולמעוז לו.
> דנייאל יא ב: ועתה אמת אגיד לך; הנה עוד שלשה מלכים עמדים לפרס והרביעי יעשיר עשר גדול מכל וכחזקתו בעשרו יעיר הכל את מלכות יון.
> דנייאל יא ג: ועמד מלך גבור; ומשל ממשל רב ועשה כרצונו.
> דנייאל יא ד: וכעמדו תשבר מלכותו ותחץ לארבע רוחות השמים; ולא לאחריתו ולא כמשלו אשר משל כי תנתש מלכותו ולאחרים מלבד אלה.
> דנייאל יא ה: ויחזק מלך הנגב ומן שריו; ויחזק עליו ומשל ממשל רב ממשלתו.
> דנייאל יא ו: ולקץ שנים יתחברו ובת מלך הנגב תבוא אל מלך הצפון לעשות מישרים; ולא תעצר כוח הזרוע ולא יעמד וזרעו ותנתן היא ומביאיה והילדה ומחזקה בעתים.
> דנייאל יא ז: ועמד מנצר שרשיה כנו; ויבא אל החיל ויבא במעוז מלך הצפון ועשה בהם והחזיק.
> דנייאל יא ח: וגם אלהיהם עם נסכיהם עם כלי חמדתם כסף וזהב בשבי יבא מצרים; והוא שנים יעמד ממלך הצפון.
> דנייאל יא ט: ובא במלכות מלך הנגב ושב אל אדמתו.
> דנייאל יא י: ובנו יתגרו ואספו המון חילים רבים ובא בוא ושטף ועבר; וישב ויתגרו (ויתגרה) עד מעזה.
> דנייאל יא יא: ויתמרמר מלך הנגב ויצא ונלחם עמו עם מלך הצפון; והעמיד המון רב ונתן ההמון בידו.
> דנייאל יא יב: ונשא ההמון ירום (ורם) לבבו; והפיל רבאות ולא יעוז.
> דנייאל יא יג: ושב מלך הצפון והעמיד המון רב מן הראשון; ולקץ העתים שנים יבוא בוא בחיל גדול וברכוש רב.
> דנייאל יא יד: ובעתים ההם רבים יעמדו על מלך הנגב; ובני פריצי עמך ינשאו להעמיד חזון ונכשלו.
> דנייאל יא טו: ויבא מלך הצפון וישפך סוללה ולכד עיר מבצרות; וזרעות הנגב לא יעמדו ועם מבחריו ואין כח לעמד.
> דנייאל יא טז: ויעש הבא אליו כרצונו ואין עומד לפניו; ויעמד בארץ הצבי וכלה בידו.
> דנייאל יא יז: וישם פניו לבוא בתקף כל מלכותו וישרים עמו ועשה; ובת הנשים יתן לו להשחיתה ולא תעמד ולא לו תהיה.
> דנייאל יא יח: וישב (וישם) פניו לאיים ולכד רבים; והשבית קצין חרפתו לו בלתי חרפתו ישיב לו.
> דנייאל יא יט: וישב פניו למעוזי ארצו; ונכשל ונפל ולא ימצא.
> דנייאל יא כ: ועמד על כנו מעביר נוגש הדר מלכות; ובימים אחדים ישבר ולא באפים ולא במלחמה.
> דנייאל יא כא: ועמד על כנו נבזה ולא נתנו עליו הוד מלכות; ובא בשלוה והחזיק מלכות בחלקלקות.
> דנייאל יא כב: וזרעות השטף ישטפו מלפניו וישברו; וגם נגיד ברית.
> דנייאל יא כג: ומן התחברות אליו יעשה מרמה; ועלה ועצם במעט גוי.
> דנייאל יא כד: בשלוה ובמשמני מדינה יבוא ועשה אשר לא עשו אבתיו ואבות אבתיו בזה ושלל ורכוש להם יבזור; ועל מבצרים יחשב מחשבתיו ועד עת.
> דנייאל יא כה: ויער כחו ולבבו על מלך הנגב בחיל גדול ומלך הנגב יתגרה למלחמה בחיל גדול ועצום עד מאד; ולא יעמד כי יחשבו עליו מחשבות.
> דנייאל יא כו: ואכלי פת בגו ישברוהו וחילו ישטוף; ונפלו חללים רבים.
> דנייאל יא כז: ושניהם המלכים לבבם למרע ועל שלחן אחד כזב ידברו; ולא תצלח כי עוד קץ למועד.
> דנייאל יא כח: וישב ארצו ברכוש גדול ולבבו על ברית קדש; ועשה ושב לארצו.
> דנייאל יא כט: למועד ישוב ובא בנגב; ולא תהיה כראשנה וכאחרונה.
> דנייאל יא ל: ובאו בו ציים כתים ונכאה ושב וזעם על ברית קודש ועשה; ושב ויבן על עזבי ברית קדש.
> דנייאל יא לא: וזרעים ממנו יעמדו; וחללו המקדש המעוז והסירו התמיד ונתנו השקוץ משמם.
> דנייאל יא לב: ומרשיעי ברית יחניף בחלקות; ועם ידעי אלהיו יחזקו ועשו.
> דנייאל יא לג: ומשכילי עם יבינו לרבים; ונכשלו בחרב ובלהבה בשבי ובבזה ימים.
> דנייאל יא לד: ובהכשלם יעזרו עזר מעט; ונלוו עליהם רבים בחלקלקות.
> דנייאל יא לה: ומן המשכילים יכשלו לצרוף בהם ולברר וללבן עד עת קץ:  כי עוד למועד.
> דנייאל יא לו: ועשה כרצנו המלך ויתרומם ויתגדל על כל אל ועל אל אלים ידבר נפלאות; והצליח עד כלה זעם כי נחרצה נעשתה.
> דנייאל יא לז: ועל אלהי אבתיו לא יבין ועל חמדת נשים ועל כל אלוה לא יבין:  כי על כל יתגדל.
> דנייאל יא לח: ולאלה מעזים על כנו יכבד; ולאלוה אשר לא ידעהו אבתיו יכבד בזהב ובכסף ובאבן יקרה ובחמדות.
> דנייאל יא לט: ועשה למבצרי מעזים עם אלוה נכר אשר הכיר (יכיר) ירבה כבוד; והמשילם ברבים ואדמה יחלק במחיר.
> דנייאל יא מ: ובעת קץ יתנגח עמו מלך הנגב וישתער עליו מלך הצפון ברכב ובפרשים ובאניות רבות; ובא בארצות ושטף ועבר.
> דנייאל יא מא: ובא בארץ הצבי ורבות יכשלו; ואלה ימלטו מידו אדום ומואב וראשית בני עמון.
> דנייאל יא מב: וישלח ידו בארצות; וארץ מצרים לא תהיה לפליטה.
> דנייאל יא מג: ומשל במכמני הזהב והכסף ובכל חמדות מצרים ולבים וכשים במצעדיו.
> דנייאל יא מד: ושמעות יבהלהו ממזרח ומצפון; ויצא בחמא גדלה להשמיד ולהחרים רבים.
> דנייאל יא מה: ויטע אהלי אפדנו בין ימים להר צבי קדש; ובא עד קצו ואין עוזר לו.
> דנייאל יב א: ובעת ההיא יעמד מיכאל השר הגדול העמד על בני עמך והיתה עת צרה אשר לא נהיתה מהיות גוי עד העת ההיא; ובעת ההיא ימלט עמך כל הנמצא כתוב בספר.
> דנייאל יב ב: ורבים מישני אדמת עפר יקיצו; אלה לחיי עולם ואלה לחרפות לדראון עולם.
> דנייאל יב ג: והמשכלים יזהרו כזהר הרקיע; ומצדיקי הרבים ככוכבים לעולם ועד.
> דנייאל יב ד: ואתה דניאל סתם הדברים וחתם הספר עד עת קץ; ישטטו רבים ותרבה הדעת.
> דנייאל יב ה: וראיתי אני דניאל והנה שנים אחרים עמדים:  אחד הנה לשפת היאר ואחד הנה לשפת היאר.
> דנייאל יב ו: ויאמר לאיש לבוש הבדים אשר ממעל למימי היאר:  עד מתי קץ הפלאות.
> דנייאל יב ז: ואשמע את האיש לבוש הבדים אשר ממעל למימי היאר וירם ימינו ושמאלו אל השמים וישבע בחי העולם:  כי למועד מועדים וחצי וככלות נפץ יד עם קדש תכלינה כל אלה.
> דנייאל יב ח: ואני שמעתי ולא אבין; ואמרה אדני מה אחרית אלה.
> דנייאל יב ט: ויאמר לך דניאל:  כי סתמים וחתמים הדברים עד עת קץ.
> דנייאל יב י: יתבררו ויתלבנו ויצרפו רבים והרשיעו רשעים ולא יבינו כל רשעים; והמשכלים יבינו.
> דנייאל יב יא: ומעת הוסר התמיד ולתת שקוץ שמם ימים אלף מאתים ותשעים.
> דנייאל יב יב: אשרי המחכה ויגיע:  לימים אלף שלש מאות שלשים וחמשה.
> דנייאל יב יג: ואתה לך לקץ; ותנוח ותעמד לגרלך לקץ הימין.
