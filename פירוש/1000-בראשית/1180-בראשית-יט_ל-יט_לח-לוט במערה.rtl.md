## לוט במערה - מואב ועמון

> בראשית יט ל: וַיַּעַל לוֹט מִצּוֹעַר וַיֵּשֶׁב בָּהָר וּשְׁתֵּי בְנֹתָיו עִמּוֹ כִּי יָרֵא לָשֶׁבֶת בְּצוֹעַר; וַיֵּשֶׁב בַּמְּעָרָה הוּא וּשְׁתֵּי בְנֹתָיו.  

עד עכשיו, לוט ישב ב"כִּכָּר" (מעגל השליטה הסגור). הככר הזאת אינה עוד, כך שלוט עובר למקום דמוי כככר: מגדל שן מנותק וגבוה (וַיֵּשֶׁב בָּהָר, וַיֵּשֶׁב בַּמְּעָרָה).

> בראשית יט לא: וַתֹּאמֶר הַבְּכִירָה אֶל הַצְּעִירָה אָבִינוּ זָקֵן; וְאִישׁ אֵין בָּאָרֶץ לָבוֹא עָלֵינוּ כְּדֶרֶךְ כָּל הָאָרֶץ.  

לוט - ממקומו במערה - מנותק וקפוא - לא יכול להתפתח, לא בא במגע עם החוץ, מסרב להיות "מופרה" ע"י רעיונות חדשים.

> בראשית יט לב: לְכָה נַשְׁקֶה אֶת אָבִינוּ יַיִן וְנִשְׁכְּבָה עִמּוֹ; וּנְחַיֶּה מֵאָבִינוּ זָרַע.  
> בראשית יט לג: וַתַּשְׁקֶיןָ אֶת אֲבִיהֶן יַיִן בַּלַּיְלָה הוּא; וַתָּבֹא הַבְּכִירָה וַתִּשְׁכַּב אֶת אָבִיהָ וְלֹא יָדַע בְּשִׁכְבָהּ וּבְקוּמָהּ.  
> בראשית יט לד: וַיְהִי מִמָּחֳרָת וַתֹּאמֶר הַבְּכִירָה אֶל הַצְּעִירָה הֵן שָׁכַבְתִּי אֶמֶשׁ אֶת אָבִי; נַשְׁקֶנּוּ יַיִן גַּם הַלַּיְלָה וּבֹאִי שִׁכְבִי עִמּוֹ וּנְחַיֶּה מֵאָבִינוּ זָרַע.  
> בראשית יט לה: וַתַּשְׁקֶיןָ גַּם בַּלַּיְלָה הַהוּא אֶת אֲבִיהֶן יָיִן; וַתָּקָם הַצְּעִירָה וַתִּשְׁכַּב עִמּוֹ וְלֹא יָדַע בְּשִׁכְבָהּ וּבְקֻמָהּ.  
> בראשית יט לו: וַתַּהֲרֶיןָ שְׁתֵּי בְנוֹת לוֹט מֵאֲבִיהֶן.  
> בראשית יט לז: וַתֵּלֶד הַבְּכִירָה בֵּן וַתִּקְרָא שְׁמוֹ מוֹאָב: הוּא אֲבִי מוֹאָב עַד הַיּוֹם.  
> בראשית יט לח: וְהַצְּעִירָה גַם הִוא יָלְדָה בֵּן וַתִּקְרָא שְׁמוֹ בֶּן עַמִּי: הוּא אֲבִי בְנֵי עַמּוֹן עַד הַיּוֹם.  

בעוד האליטה של לוט מנותקת ולא מתפקדת, השכבות העממיות שלו מחפשות מוצא.
הפיתרון הוא "לשכר" את לוט: לפתח ניתוק מהמציאות, לפתח קיום ותפיסת עולם "טפלון" - קיום שבו קשיי המציאות לא יכולים להשפיע על האידאולוגיה.
מוֹאָב - מוֹ אָב (כמו הביטוי "במוֹ ידי") - בעצם האב - במהות האב - תפיסת עולם של "עם סגולה בגלל בחירה אלהית קדומה ונצחית" - לא מותנית בהתנהגות העם או בקיומו השפל.
בֶּן עַמִּי (עַמּוֹן) - נאמנות בלתי מותנית לעם הנצח הקדוש.

תפיסות אלו מלוות את היהדות "עַד הַיּוֹם"...



