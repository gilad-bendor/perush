# הולדת יצחק - הנהגה שפופה

> בראשית כא א: וַיהוָה פָּקַד אֶת שָׂרָה כַּאֲשֶׁר אָמָר; וַיַּעַשׂ יְהוָה לְשָׂרָה כַּאֲשֶׁר דִּבֵּר.  
> בראשית כא ב: וַתַּהַר וַתֵּלֶד שָׂרָה לְאַבְרָהָם בֵּן לִזְקֻנָיו לַמּוֹעֵד אֲשֶׁר דִּבֶּר אֹתוֹ אֱלֹהִים.  
> בראשית כא ג: וַיִּקְרָא אַבְרָהָם אֶת שֶׁם בְּנוֹ הַנּוֹלַד לוֹ אֲשֶׁר יָלְדָה לּוֹ שָׂרָה יִצְחָק.  

הבלתי נמנע קרה: הנהגה יהודית חדשה נובטת מההריסות - הנהגה שהאתוס שלה הוא לא עוצמה (אברהם), אלא שרידות נטולת פאסון.

> בראשית כא ד: וַיָּמָל אַבְרָהָם אֶת יִצְחָק בְּנוֹ בֶּן שְׁמֹנַת יָמִים כַּאֲשֶׁר צִוָּה אֹתוֹ אֱלֹהִים.  

מהרגע הראשון, ההנהגה החדשה מחוייבת ל"ברית" - לאורחות החיים שמגדירות ומתחמות את היהדות.

> בראשית כא ה: וְאַבְרָהָם בֶּן מְאַת שָׁנָה בְּהִוָּלֶד לוֹ אֵת יִצְחָק בְּנוֹ.  
> בראשית כא ו: וַתֹּאמֶר שָׂרָה צְחֹק עָשָׂה לִי אֱלֹהִים: כָּל הַשֹּׁמֵעַ יִצְחַק לִי.  
> בראשית כא ז: וַתֹּאמֶר מִי מִלֵּל לְאַבְרָהָם הֵינִיקָה בָנִים שָׂרָה: כִּי יָלַדְתִּי בֵן לִזְקֻנָיו.  

העם קרוע, מצד אחד - עצב על ש"צְחֹק עָשָׂה לִי אֱלֹהִים" - על שהמציאות נטלה את העוצמה היהודית, ועל כך ש"כָּל הַשֹּׁמֵעַ יִצְחַק לִי" - על הלעג של הגויים.
מצד שני - "מִי מִלֵּל לְאַבְרָהָם הֵינִיקָה בָנִים שָׂרָה" - גאווה על כך שהעם שרד והסתגל - אחרי שבר כה גדול - שבר כזה שאחריו אין תקומה - שבר שיכול להוביל רק לסטגנציה וחידלון.

## ישמאל מְצַחֵק, מנודה, ולוקח אחריות

> בראשית כא ח: וַיִּגְדַּל הַיֶּלֶד וַיִּגָּמַל; וַיַּעַשׂ אַבְרָהָם מִשְׁתֶּה גָדוֹל בְּיוֹם הִגָּמֵל אֶת יִצְחָק.  
> בראשית כא ט: וַתֵּרֶא שָׂרָה אֶת בֶּן הָגָר הַמִּצְרִית אֲשֶׁר יָלְדָה לְאַבְרָהָם מְצַחֵק.  

בעוד ההנהגת יצחק החדשה מבשילה ומגדירה את עצמה, תשומת לב העם מתמקדת בזרם הנהגתי אלטרנטיבי - וותיק יותר.
ישמעאל - הזרם עם הנטיות המצריות והאינדיבידואליסטיות (בֶּן הָגָר הַמִּצְרִית) - מציג את עצמו לצד יצחק: גם הוא "מְצַחֵק".

```history
יהדות בבל - כבר וותיקה - וכבר חייה בנוחות "ללא פאסון". יהדות בבל לא הושפעה באופן קריטי מחורבן הבית.
```


> בראשית כא י: וַתֹּאמֶר לְאַבְרָהָם גָּרֵשׁ הָאָמָה הַזֹּאת וְאֶת בְּנָהּ: כִּי לֹא יִירַשׁ בֶּן הָאָמָה הַזֹּאת עִם בְּנִי עִם יִצְחָק.  

אך ההנהגה הישמעאלית לא מקובלת על העממיות. למרות שהיא מחוייבת ל"ברית" ( בראשית יז כו) - היא עדיין נתפסת כלא אותנטית.
ועכשיו, כשישמעאל מציג את עצמו כאלטרנטיבה ליצחק - אלטרנטיבה בגוון מצרי אינדיבידואליסטי - נוצרת מחאה וכעס עממי, והנהגת ישמעאל "נהדפת" מחוץ ללגיטימציה היהודית.

> בראשית כא יא: וַיֵּרַע הַדָּבָר מְאֹד בְּעֵינֵי אַבְרָהָם עַל אוֹדֹת בְּנוֹ.  
> בראשית כא יב: וַיֹּאמֶר אֱלֹהִים אֶל אַבְרָהָם אַל יֵרַע בְּעֵינֶיךָ עַל הַנַּעַר וְעַל אֲמָתֶךָ כֹּל אֲשֶׁר תֹּאמַר אֵלֶיךָ שָׂרָה שְׁמַע בְּקֹלָהּ: כִּי בְיִצְחָק יִקָּרֵא לְךָ זָרַע.  
> בראשית כא יג: וְגַם אֶת בֶּן הָאָמָה לְגוֹי אֲשִׂימֶנּוּ: כִּי זַרְעֲךָ הוּא.  

אברהם - האליטה היהודית הישנה והחבולה - מבין את חשיבותו המעשית והתרבותית של ישמעאל, ומתייחס לדחיית ישמעאל כמהלך פסול.
אבל אברהם מבין את המציאות התרבותית - מבין את הכורח הזהותי לדחות את ישמעאל - מבין שהזהות היהודית העתידית צריכה להיות מובלת ע"י יצחק.
הוא גם מבין שלישמעאל יש תפקיד ו"נישה" שאותה הוא ממלא - ושישמעאל לא באמת יעלם - רק יידחק הצידה.

> בראשית כא יד: וַיַּשְׁכֵּם אַבְרָהָם בַּבֹּקֶר וַיִּקַּח לֶחֶם וְחֵמַת מַיִם וַיִּתֵּן אֶל הָגָר שָׂם עַל שִׁכְמָהּ וְאֶת הַיֶּלֶד וַיְשַׁלְּחֶהָ; וַתֵּלֶךְ וַתֵּתַע בְּמִדְבַּר בְּאֵר שָׁבַע.  

בתהליך של דיון ציבורי מתוח, ישמעאל (ההנהגה) והגר (העממיות שמסביב לישמעאל) נדחים ומוצגים כלא לגיטימיים. אבל - באופן מרתק - זהו לא "גירוש" - אלא "משימה" - משימה שתפורה על מידותיו של ישמעאל:

ישמעאל כבר נדחה בעבר - כבר הוקע כלא מייצג וכלא לגיטימי: "וַתְּעַנֶּהָ שָׂרַי וַתִּבְרַח מִפָּנֶיהָ".
ישמעאל כבר מורגל "לבלוע" את גאוותו ולשמור אמונים לעם שמסתייג ממנו: "שׁוּבִי אֶל גְּבִרְתֵּךְ וְהִתְעַנִּי תַּחַת יָדֶיהָ".
ישמעאל - בתודעה העצמית שלו - הוא הנהגה שמרגישה את דלות העם - "וְקָרָאת שְׁמוֹ יִשְׁמָעֵאל כִּי שָׁמַע יְהוָה אֶל עָנְיֵךְ" - ומורגלת במציאת נתיבים מציאותיים להגן עליו: "יָדוֹ בַכֹּל וְיַד כֹּל בּוֹ; וְעַל פְּנֵי כָל אֶחָיו יִשְׁכֹּן".

וכך, שוב, כשהגר וישמעאל נדחים על ידי העממיות - הם "נוטלים על שכמם" שליחות היסטורית:
וַיִּקַּח לֶחֶם (מלחמה) וְחֵמַת מַיִם (מוטיבציה זועמת) וַיִּתֵּן אֶל הָגָר שָׂם עַל שִׁכְמָהּ (אחריות).
ישמעאל והגר מחפשים את מקומם - את תפקידם - בסביבה שלא רוצה בעזרתם ושלא מספקת להם ייעדים (מִדְבַּר). אבל למרות כל זאת - החיפושים מתבצעים בקרבת "בְּאֵר שָׁבַע" - המחויבות ההיסטורית ליהדות.

> בראשית כא טו: וַיִּכְלוּ הַמַּיִם מִן הַחֵמֶת; וַתַּשְׁלֵךְ אֶת הַיֶּלֶד תַּחַת אַחַד הַשִּׂיחִם.  
> בראשית כא טז: וַתֵּלֶךְ וַתֵּשֶׁב לָהּ מִנֶּגֶד הַרְחֵק כִּמְטַחֲוֵי קֶשֶׁת כִּי אָמְרָה אַל אֶרְאֶה בְּמוֹת הַיָּלֶד; וַתֵּשֶׁב מִנֶּגֶד וַתִּשָּׂא אֶת קֹלָהּ וַתֵּבְךְּ.  

האנרגיה של הכעס דועכת. החיפושים אחר מקום בתוך היהדות נכשלים. תחושה של יאוש וחידלון.
(סמליות ה"קשת" מתחמקת ממני עדיין).

> בראשית כא יז: וַיִּשְׁמַע אֱלֹהִים אֶת קוֹל הַנַּעַר וַיִּקְרָא מַלְאַךְ אֱלֹהִים אֶל הָגָר מִן הַשָּׁמַיִם וַיֹּאמֶר לָהּ מַה לָּךְ הָגָר; אַל תִּירְאִי כִּי שָׁמַע אֱלֹהִים אֶל קוֹל הַנַּעַר בַּאֲשֶׁר הוּא שָׁם.  
> בראשית כא יח: קוּמִי שְׂאִי אֶת הַנַּעַר וְהַחֲזִיקִי אֶת יָדֵךְ בּוֹ: כִּי לְגוֹי גָּדוֹל אֲשִׂימֶנּוּ.  
> בראשית כא יט: וַיִּפְקַח אֱלֹהִים אֶת עֵינֶיהָ וַתֵּרֶא בְּאֵר מָיִם; וַתֵּלֶךְ וַתְּמַלֵּא אֶת הַחֵמֶת מַיִם וַתַּשְׁקְ אֶת הַנָּעַר.  

משהו במציאות רוחש - אירוע דרמטי כלשהוא מבחוץ מאתגר את היהדות (מַלְאַךְ אֱלֹהִים … מִן הַשָּׁמַיִם).
פתאום - "נַּעַר בַּאֲשֶׁר הוּא שָׁם" נדרש - פתאום יש מטרה - יש למה להתגיים, יש על מה להילחם, יש על מה לזעום ולהיאבק.

> בראשית כא כ: וַיְהִי אֱלֹהִים אֶת הַנַּעַר וַיִּגְדָּל; וַיֵּשֶׁב בַּמִּדְבָּר וַיְהִי רֹבֶה קַשָּׁת.  
> בראשית כא כא: וַיֵּשֶׁב בְּמִדְבַּר פָּארָן; וַתִּקַּח לוֹ אִמּוֹ אִשָּׁה מֵאֶרֶץ מִצְרָיִם.  

ישמעאל מוצא מקום בשולי היהדות.
אליטה אינדיבידואליסטית (מִצְרָיִם), שסובלת מניתוק מתפאר (מִדְבַּר פָּארָן) - אבל מחוייבת ליהדות, ושומרת עליה מבחוץ (סמליות ה"קשת" מתחמקת ממני עדיין).
