# מות שרה - קידוש העממיות הקדומה

> בראשית כג א: וַיִּהְיוּ חַיֵּי שָׂרָה מֵאָה שָׁנָה וְעֶשְׂרִים שָׁנָה וְשֶׁבַע שָׁנִים שְׁנֵי חַיֵּי שָׂרָה.  
> בראשית כג ב: וַתָּמָת שָׂרָה בְּקִרְיַת אַרְבַּע הִוא חֶבְרוֹן בְּאֶרֶץ כְּנָעַן; וַיָּבֹא אַבְרָהָם לִסְפֹּד לְשָׂרָה וְלִבְכֹּתָהּ.  
> בראשית כג ג: וַיָּקָם אַבְרָהָם מֵעַל פְּנֵי מֵתוֹ; וַיְדַבֵּר אֶל בְּנֵי חֵת לֵאמֹר.  
> בראשית כג ד: גֵּר וְתוֹשָׁב אָנֹכִי עִמָּכֶם; תְּנוּ לִי אֲחֻזַּת קֶבֶר עִמָּכֶם וְאֶקְבְּרָה מֵתִי מִלְּפָנָי.  
> בראשית כג ה: וַיַּעֲנוּ בְנֵי חֵת אֶת אַבְרָהָם לֵאמֹר לוֹ.  
> בראשית כג ו: שְׁמָעֵנוּ אֲדֹנִי נְשִׂיא אֱלֹהִים אַתָּה בְּתוֹכֵנוּ בְּמִבְחַר קְבָרֵינוּ קְבֹר אֶת מֵתֶךָ; אִישׁ מִמֶּנּוּ אֶת קִבְרוֹ לֹא יִכְלֶה מִמְּךָ מִקְּבֹר מֵתֶךָ.  
> בראשית כג ז: וַיָּקָם אַבְרָהָם וַיִּשְׁתַּחוּ לְעַם הָאָרֶץ לִבְנֵי חֵת.  
> בראשית כג ח: וַיְדַבֵּר אִתָּם לֵאמֹר: אִם יֵשׁ אֶת נַפְשְׁכֶם לִקְבֹּר אֶת מֵתִי מִלְּפָנַי שְׁמָעוּנִי וּפִגְעוּ לִי בְּעֶפְרוֹן בֶּן צֹחַר.  
> בראשית כג ט: וְיִתֶּן לִי אֶת מְעָרַת הַמַּכְפֵּלָה אֲשֶׁר לוֹ אֲשֶׁר בִּקְצֵה שָׂדֵהוּ: בְּכֶסֶף מָלֵא יִתְּנֶנָּה לִּי בְּתוֹכְכֶם לַאֲחֻזַּת קָבֶר.  
> בראשית כג י: וְעֶפְרוֹן יֹשֵׁב בְּתוֹךְ בְּנֵי חֵת; וַיַּעַן עֶפְרוֹן הַחִתִּי אֶת אַבְרָהָם בְּאָזְנֵי בְנֵי חֵת לְכֹל בָּאֵי שַׁעַר עִירוֹ לֵאמֹר.  
> בראשית כג יא: לֹא אֲדֹנִי שְׁמָעֵנִי הַשָּׂדֶה נָתַתִּי לָךְ וְהַמְּעָרָה אֲשֶׁר בּוֹ לְךָ נְתַתִּיהָ; לְעֵינֵי בְנֵי עַמִּי נְתַתִּיהָ לָּךְ קְבֹר מֵתֶךָ.  
> בראשית כג יב: וַיִּשְׁתַּחוּ אַבְרָהָם לִפְנֵי עַם הָאָרֶץ.  
> בראשית כג יג: וַיְדַבֵּר אֶל עֶפְרוֹן בְּאָזְנֵי עַם הָאָרֶץ לֵאמֹר אַךְ אִם אַתָּה לוּ שְׁמָעֵנִי: נָתַתִּי כֶּסֶף הַשָּׂדֶה קַח מִמֶּנִּי וְאֶקְבְּרָה אֶת מֵתִי שָׁמָּה.  
> בראשית כג יד: וַיַּעַן עֶפְרוֹן אֶת אַבְרָהָם לֵאמֹר לוֹ.  
> בראשית כג טו: אֲדֹנִי שְׁמָעֵנִי אֶרֶץ אַרְבַּע מֵאֹת שֶׁקֶל כֶּסֶף בֵּינִי וּבֵינְךָ מַה הִוא; וְאֶת מֵתְךָ קְבֹר.  
> בראשית כג טז: וַיִּשְׁמַע אַבְרָהָם אֶל עֶפְרוֹן וַיִּשְׁקֹל אַבְרָהָם לְעֶפְרֹן אֶת הַכֶּסֶף אֲשֶׁר דִּבֶּר בְּאָזְנֵי בְנֵי חֵת אַרְבַּע מֵאוֹת שֶׁקֶל כֶּסֶף עֹבֵר לַסֹּחֵר.  
> בראשית כג יז: וַיָּקָם שְׂדֵה עֶפְרוֹן אֲשֶׁר בַּמַּכְפֵּלָה אֲשֶׁר לִפְנֵי מַמְרֵא: הַשָּׂדֶה וְהַמְּעָרָה אֲשֶׁר בּוֹ וְכָל הָעֵץ אֲשֶׁר בַּשָּׂדֶה אֲשֶׁר בְּכָל גְּבֻלוֹ סָבִיב.  
> בראשית כג יח: לְאַבְרָהָם לְמִקְנָה לְעֵינֵי בְנֵי חֵת בְּכֹל בָּאֵי שַׁעַר עִירוֹ.  
> בראשית כג יט: וְאַחֲרֵי כֵן קָבַר אַבְרָהָם אֶת שָׂרָה אִשְׁתּוֹ אֶל מְעָרַת שְׂדֵה הַמַּכְפֵּלָה עַל פְּנֵי מַמְרֵא הִוא חֶבְרוֹן: בְּאֶרֶץ כְּנָעַן.  
> בראשית כג כ: וַיָּקָם הַשָּׂדֶה וְהַמְּעָרָה אֲשֶׁר בּוֹ לְאַבְרָהָם לַאֲחֻזַּת קָבֶר: מֵאֵת בְּנֵי חֵת.  

```lexical
עם
"ועפרון ישב בתוך בני חת; ויען עפרון החתי את אברהם באזני בני חת לכל באי שער עירו לאמר" (בראשית כג:י)
"ויקברו אתו יצחק וישמעאל בניו אל מערת המכפלה: אל שדה עפרן בן צחר החתי אשר על פני ממרא" (בראשית כה:ט)
"ויהי עשו בן ארבעים שנה ויקח אשה את יהודית בת בארי החתי - ואת בשמת בת אילן החתי" (בראשית כו:לד)
"ותאמר רבקה אל יצחק קצתי בחיי מפני בנות חת; אם לקח יעקב אשה מבנות חת כאלה מבנות הארץ - למה לי חיים" (בראשית כז:מו)
"עשו לקח את נשיו מבנות כנען: את עדה בת אילון החתי ואת אהליבמה בת ענה בת צבעון החוי" (בראשית לו:ב)
"ויצו אותם ויאמר אלהם אני נאסף אל עמי - קברו אתי אל אבתי: אל המערה - אשר בשדה עפרון החתי" (בראשית מט:כט)

ח.ו.ת
"ולקח מלא המחתה גחלי אש מעל המזבח מלפני יהוה ומלא חפניו קטרת סמים דקה; והביא מבית לפרכת" (ויקרא טז:יב)
"ויקחו איש מחתתו ויתנו עליהם אש וישימו עליהם קטרת; ויעמדו פתח אהל מועד - ומשה ואהרן" (במדבר טז:יח)
"אמר אל אלעזר בן אהרן הכהן וירם את המחתת מבין השרפה ואת האש זרה הלאה: כי קדשו" (במדבר יז:ב)
"את מחתות החטאים האלה בנפשתם ועשו אתם רקעי פחים צפוי למזבח - כי הקריבם לפני יהוה ויקדשו; ויהיו לאות לבני ישראל" (במדבר יז:ג)
"ויאמר משה אל אהרן קח את המחתה ותן עליה אש מעל המזבח ושים קטרת והולך מהרה אל העדה וכפר עליהם: כי יצא הקצף מלפני יהוה החל הנגף" (במדבר יז:יא)
"ושברה כשבר נבל יוצרים כתות - לא יחמל; ולא ימצא במכתתו חרש לחתות אש מיקוד ולחשף מים מגבא" (ישעיהו ל:יד)
" היחתה איש אש בחיקו; ובגדיו לא תשרפנה" (משלי ו:כז)
" כי גחלים - אתה חתה על ראשו; ויהוה ישלם לך" (משלי כה:כב)

ח.ת.ת
"ויסעו; ויהי חתת אלהים על הערים אשר סביבותיהם ולא רדפו אחרי בני יעקב" (בראשית לה:ה)
"ומוראכם וחתכם יהיה על כל חית הארץ ועל כל עוף השמים; בכל אשר תרמש האדמה ובכל דגי הים בידכם נתנו" (בראשית ט:ב)
"ויאמר אליהם יהושע אל תיראו ואל תחתו: חזקו ואמצו - כי ככה יעשה יהוה לכל איביכם אשר אתם נלחמים אותם" (יהושוע י:כה)
"קשת גברים חתים; ונכשלים אזרו חיל" (שמואל-א ב:ד)
"יהוה יחתו מריבו עלו בשמים ירעם - יהוה ידין אפסי ארץ; ויתן עז למלכו וירם קרן משיחו" (שמואל-א ב:י)
"וישמע שאול וכל ישראל את דברי הפלשתי האלה; ויחתו ויראו מאד" (שמואל-א יז:יא)
"וישביהן קצרי יד - חתו ויבשו; היו עשב שדה וירק דשא חציר גגות ושדפה לפני קמה" (מלכים-ב יט:כו)
"כי ראש ארם דמשק וראש דמשק רצין; ובעוד ששים וחמש שנה יחת אפרים מעם" (ישעיהו ז:ח)
"רעו עמים וחתו והאזינו כל מרחקי ארץ; התאזרו וחתו התאזרו וחתו" (ישעיהו ח:ט)
"כי את על סבלו ואת מטה שכמו שבט הנגש בו - החתת כיום מדין" (ישעיהו ט:ג)
"וחתו ובשו - מכוש מבטם ומן מצרים תפארתם" (ישעיהו כ:ה)
"כי מקול יהוה יחת אשור; בשבט יכה" (ישעיהו ל:לא)
```


