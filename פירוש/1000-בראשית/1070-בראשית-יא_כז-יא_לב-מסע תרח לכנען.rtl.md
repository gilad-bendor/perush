# רצף שלישי: שושלת אברהם

לאחר הרצף השני, שסקר את ההתפתחות האנושית מתחילתה ועד אחרי ימינו, מגיע הרצף השלישי (והאחרון)  שבו מתוארת בפירוט רב יותר - ההתפתחות של העם היהודי.
הרצף הזה מתאר התרוממות רוח, סיאוב, תעצומות נפש, שואות ותקומות.
בשבילי, הרצף הזה מעורר רגשות עזים, ונותן לי חוויה של יופי - הוד קדומים עוצר נשימה.
ומעבר לכל - חכמת חיים, חמלה, ותמונה רחבה.
על גבורותיו ונפלאותיו, על בזיונותיו וחולשותיו, עמי הוא. יהודי אני.

התחלת הסיפור בשושלת תֶּרַח:

- תֶּרַח
  - אַבְרָם x שָׂרָי (עקרה)    אחריות, שררה
  - נָחוֹר   x מִלְכָּה        כעס
  - הָרָן            חשיבות עצמית        וַיָּמָת … עַל פְּנֵי תֶּרַח … בְּאוּר כַּשְׂדִּים
    - לוֹט        מכוסה/מובדל/מיסטי
    - מִלְכָּה        (דומה במשמעות לשרי, אבל יותר פאסיבי ואריסטוקראטי)
    - יִסְכָּה        (דומה במשמעות ללוט - "כי יצפנני בסכה ביום רעה")

ועל הכל מרחף הכעס - תפיסת העולם כמקום לא תקין. זאת תפיסת העולם שמאפשרת חזון של שינוי:

- עֵבֶר - מהאבות הקדומים של אברם (עברה וכעס)
- נָחוֹר אבי תרח (חרה אפו)
- תֶּרַח = רתח?
- נָחוֹר בן תרח (חרה אפו)
- העיר חָרָן (חרון אף)

# המעבר לכנען [יציאת מצרים וכיבוש הארץ?]

## תרח ומאמץ ראשון (וכושל) לקבלת עול

> בראשית יא כז: וְאֵלֶּה תּוֹלְדֹת תֶּרַח תֶּרַח הוֹלִיד אֶת אַבְרָם אֶת נָחוֹר וְאֶת הָרָן; וְהָרָן הוֹלִיד אֶת לוֹט.  
> בראשית יא כח: וַיָּמָת הָרָן עַל פְּנֵי תֶּרַח אָבִיו בְּאֶרֶץ מוֹלַדְתּוֹ בְּאוּר כַּשְׂדִּים.  
> בראשית יא כט: וַיִּקַּח אַבְרָם וְנָחוֹר לָהֶם נָשִׁים: שֵׁם אֵשֶׁת אַבְרָם שָׂרָי וְשֵׁם אֵשֶׁת נָחוֹר מִלְכָּה בַּת הָרָן אֲבִי מִלְכָּה וַאֲבִי יִסְכָּה.  
> בראשית יא ל: וַתְּהִי שָׂרַי עֲקָרָה: אֵין לָהּ וָלָד.  
> בראשית יא לא: וַיִּקַּח תֶּרַח אֶת אַבְרָם בְּנוֹ וְאֶת לוֹט בֶּן הָרָן בֶּן בְּנוֹ וְאֵת שָׂרַי כַּלָּתוֹ אֵשֶׁת אַבְרָם בְּנוֹ; וַיֵּצְאוּ אִתָּם מֵאוּר כַּשְׂדִּים לָלֶכֶת אַרְצָה כְּנַעַן וַיָּבֹאוּ עַד חָרָן וַיֵּשְׁבוּ שָׁם.  
> בראשית יא לב: וַיִּהְיוּ יְמֵי תֶרַח חָמֵשׁ שָׁנִים וּמָאתַיִם שָׁנָה; וַיָּמָת תֶּרַח בְּחָרָן.  

ניסו להגיע לכנען, נעצרו בחרן - ותרח מת.
מתגבש כעס על התנהלות העולם, ויש רצון לקבלת עול - אבל זה נבלם (זמנית) בשלב הכעס.


```history
לוט בערפל הזמן… אולי יציאת מצרים, והעיכוב במדבר ?
```


