# הרס המדינה וכל שדרות החברה [חורבן ראשון]

כוחות חברתיים מתוך העם - יחד עם כוחות חיצוניים לעם - זורעים הרס בכל שכבות החברה: מהאליטות ועד החלכאים.

<history>
מלחמת הארבעה בחמישה מתאימה לחורבן בית ראשון וליציאה לגלות הראשונה. הפירוש הזה מניח שכל הסימבוליקה היא ברמה התרבותית - ולכן הפירוש "עיוור" למלחמות - אבל הוא לא עיוור לתוצאות התרבותיות של המלחמה. לקראת החורבן היתה תסיסה חזקה בעם נגד המלוכה והריקבון המוסרי - שמשתקפת היטב בנביאי החורבן. הכיבוש האשורי - ואז הכיבוש הבבלי - ובייחוד חורבן הבית - "פרצו את הסכר" וייצרו בקרב העם המוכה סערה תרבותי כיאוטית מעכלת-עצמה. הדים לכך ניתן למצוא ברצח גדליהו בן אחיקם - שאולי נתפס כמאמץ לשימור האליטה המושחתת. אין לנו הרבה עדויות על חיי התרבות בגלות הראשונה, אך הפרשה שלנו מתארת איך העם "התגייס" - על סמך תחושת החזון היהודי העתיק והנטיה לאינדיבידואליות המושרשת מקדם - כנראה תגלות בבל - לייצר חברת מופת צודקת ושוויונית. המודל הזה - של חברה צודקת ושוויונית - יכנס ל"DNA" היהודי.
</history>


## מערך הכוחות

> בראשית יד א: וַיְהִי בִּימֵי אַמְרָפֶל מֶלֶךְ שִׁנְעָר אַרְיוֹךְ מֶלֶךְ אֶלָּסָר; כְּדָרְלָעֹמֶר מֶלֶךְ עֵילָם וְתִדְעָל מֶלֶךְ גּוֹיִם.  
> בראשית יד ב: עָשׂוּ מִלְחָמָה אֶת בֶּרַע מֶלֶךְ סְדֹם וְאֶת בִּרְשַׁע מֶלֶךְ עֲמֹרָה; שִׁנְאָב מֶלֶךְ אַדְמָה וְשֶׁמְאֵבֶר מֶלֶךְ צְבֹיִים וּמֶלֶךְ בֶּלַע הִיא צֹעַר.  

יש כאן (ובהמשך הפרשיה) רשימת שמות בלי הסבר, אז הנה הניחושים שלי - לא יותר:

בֶּרַע מֶלֶךְ סְדֹם
    בֶּרַע    - בית רוע    - כלומר טאבו ומוסר חברתי של "אסור".
    סְדֹם    - קליקה    - "בסדם אל-תבא נפשי" - אריסטוקרטיה מעמדית סגורה.
בִּרְשַׁע מֶלֶךְ עֲמֹרָה
    בִּרְשַׁע    - בית רשע    - מותרות ונהנתנות על גב העם העני.
    עֲמֹרָה    - התעמרות    - גביית המיסים, וההתעמרות בעם.
שִׁנְאָב מֶלֶךְ אַדְמָה
    שִׁנְאָב    - נשא בית    - האוכלוסיה הכללית שעל גבה חיים בתי הרוע והרשע (בֶּרַע ובִּרְשַׁע).
    אַדְמָה            - כלל האוכלוסיה - "מעמד הביניים".
שֶׁמְאֵבֶר מֶלֶךְ צְבֹיִים
    שֶׁמְאֵבֶר    - משא בית ראש?
    צְבֹיִים    - צבא? (או נפיחות?)
מֶלֶךְ בֶּלַע הִיא צֹעַר
    בֶּלַע    - המסכנים    - דלת העם הנדרסים ("אם-אבלע ואם-אשחית"). צֹעַר = הפוך מבכור.

אַמְרָפֶל מֶלֶךְ שִׁנְעָר        - ?
אַרְיוֹךְ מֶלֶךְ אֶלָּסָר        - ?
כְּדָרְלָעֹמֶר מֶלֶךְ עֵילָם    - כְּדָרְלָעֹמֶר = "הנלחם בעֲמֹרָה"
  (השורש כ.ד.ר הוא מצור או מלחמה: "תתקפהו כמלך עתיד לכידור")
תִדְעָל מֶלֶךְ גּוֹיִם        - ?
    אפשר והשמות הבאמת-מוזרים האלה מיצגים תפיסות חיצוניות ומוזרות, תפיסות מהפכניות ?

> בראשית יד ג: כָּל אֵלֶּה חָבְרוּ אֶל עֵמֶק הַשִּׂדִּים: הוּא יָם הַמֶּלַח.  
> בראשית יד ד: שְׁתֵּים עֶשְׂרֵה שָׁנָה עָבְדוּ אֶת כְּדָרְלָעֹמֶר; וּשְׁלֹשׁ עֶשְׂרֵה שָׁנָה מָרָדוּ.  

נראה שבאופן כלשהו היתה תקופה של מהפכנות אנטי-ממסדית אנטי-שחיתותית, אך אז הכוחות המלוכנים ניסו להחזיר לעצמם את השליטה ?

## ההרס

> בראשית יד ה: וּבְאַרְבַּע עֶשְׂרֵה שָׁנָה בָּא כְדָרְלָעֹמֶר וְהַמְּלָכִים אֲשֶׁר אִתּוֹ וַיַּכּוּ אֶת רְפָאִים בְּעַשְׁתְּרֹת קַרְנַיִם וְאֶת הַזּוּזִים בְּהָם; וְאֵת הָאֵימִים בְּשָׁוֵה קִרְיָתָיִם.  
> בראשית יד ו: וְאֶת הַחֹרִי בְּהַרְרָם שֵׂעִיר עַד אֵיל פָּארָן אֲשֶׁר עַל הַמִּדְבָּר.  
> בראשית יד ז: וַיָּשֻׁבוּ וַיָּבֹאוּ אֶל עֵין מִשְׁפָּט הִוא קָדֵשׁ וַיַּכּוּ אֶת כָּל שְׂדֵה הָעֲמָלֵקִי וְגַם אֶת הָאֱמֹרִי הַיֹּשֵׁב בְּחַצְצֹן תָּמָר.  

ניחושים:
    רְפָאִים בְּעַשְׁתְּרֹת קַרְנַיִם - החזקים והגאים:
    רפא - ענקים ("רפאים יחשבו אף הם כענקים")
    עשת=בסיס חזק ("אבדו עשתנתיו" *****עוד*****)
        קרן - סמל של העוצמה
זּוּזִים בְּהָם: אנשי המעשה והיזמות:
    זוז - חָיוּת ("והתענגתם מזיז כבודה", "כל עוף הרים וזיז שדי", "יכרסמנה חזיר מיער וזיז שדי ירענה")
    המה - המולה ("ויהם את מחנה מצרים")
אֵימִים בְּשָׁוֵה קִרְיָתָיִם - ?
חֹרִי בְּהַרְרָם שֵׂעִיר: הזועמים, המחשיבים את עצמם, הפראיים?
אֵיל פָּארָן אֲשֶׁר עַל הַמִּדְבָּר - הגאים:
    איל = סמל של גדולה ופאר. פָּארָן = פאר. מִּדְבָּר - חסר מוטיבציה וכיוון להתפתחות.
עֵין מִשְׁפָּט הִוא קָדֵשׁ:
    א. הדרכים המקודשות - "וְאִם לִבְנוֹ יִיעָדֶנָּה כְּמִשְׁפַּט הַבָּנוֹת יַעֲשֶׂה לָּהּ", "כַּמִּשְׁפָּט הָרִאשׁוֹן אֲשֶׁר הָיִיתָ מַשְׁקֵהוּ"
    ב. משפט צדק - "הֲשֹׁפֵט כָּל הָאָרֶץ לֹא יַעֲשֶׂה מִשְׁפָּט"
שְׂדֵה הָעֲמָלֵקִי: ?
הָאֱמֹרִי הַיֹּשֵׁב בְּחַצְצֹן תָּמָר: האידאולוגים?
    אֱמֹרִי - מלשון אמירה - פיתוח מודלים ושִיוּם.
    חַצְצֹן - מחולק ומאורגן? ("מלך אין לארבה ויצא חצץ כלו")
    תָּמָר - נוי ושאננות.

> בראשית יד ח: וַיֵּצֵא מֶלֶךְ סְדֹם וּמֶלֶךְ עֲמֹרָה וּמֶלֶךְ אַדְמָה וּמֶלֶךְ צְבֹיִים וּמֶלֶךְ בֶּלַע הִוא צֹעַר; וַיַּעַרְכוּ אִתָּם מִלְחָמָה בְּעֵמֶק הַשִּׂדִּים.  
> בראשית יד ט: אֵת כְּדָרְלָעֹמֶר מֶלֶךְ עֵילָם וְתִדְעָל מֶלֶךְ גּוֹיִם וְאַמְרָפֶל מֶלֶךְ שִׁנְעָר וְאַרְיוֹךְ מֶלֶךְ אֶלָּסָר אַרְבָּעָה מְלָכִים אֶת הַחֲמִשָּׁה.  
> בראשית יד י: וְעֵמֶק הַשִּׂדִּים בֶּאֱרֹת בֶּאֱרֹת חֵמָר וַיָּנֻסוּ מֶלֶךְ סְדֹם וַעֲמֹרָה וַיִּפְּלוּ שָׁמָּה; וְהַנִּשְׁאָרִים הֶרָה נָּסוּ.  

(איני יודע מהו חֵמָר).
השכבות השולטות התפוררו קבוצות קבוצות ללא קוהרנטיות, והגיעו למצב של "חוסר אונים יהיר" (הֶרָה - הר - חשיבות עצמית, נָּסוּ - אולי מלשון נס - דגל מונף).

> בראשית יד יא: וַיִּקְחוּ אֶת כָּל רְכֻשׁ סְדֹם וַעֲמֹרָה וְאֶת כָּל אָכְלָם וַיֵּלֵכוּ.  
> בראשית יד יב: וַיִּקְחוּ אֶת לוֹט וְאֶת רְכֻשׁוֹ בֶּן אֲחִי אַבְרָם וַיֵּלֵכוּ; וְהוּא יֹשֵׁב בִּסְדֹם.  

העם, שכל המבנים החברתיים שלו מרוסקים, נשאר אובד עצות:
ללא אוכל: אין דברים לעשות, אין פעולות לפעול, ואין כיוון אליו ללכת.
גם מעמד הכהונה המקודש, והתפיסה המיסטית של העם - אבדו.

## השיקום - מערכות הצדק והחובה

> בראשית יד יג: וַיָּבֹא הַפָּלִיט וַיַּגֵּד לְאַבְרָם הָעִבְרִי; וְהוּא שֹׁכֵן בְּאֵלֹנֵי מַמְרֵא הָאֱמֹרִי אֲחִי אֶשְׁכֹּל וַאֲחִי עָנֵר וְהֵם בַּעֲלֵי בְרִית אַבְרָם.  

אַבְרָם עִבְרִי - אברם שבא משושלת ארוכה של כעס על העולם.
אֵלֹנֵי מַמְרֵא הָאֱמֹרִי - האידאולוגיה של התנגדות לממסד ואינדיבידואליזם.
אֶשְׁכֹּל - קונצנזוס של מוחלטות וחוסר גמישות?
עָנֵר - אולי מלשון נער? תת-תרבות אנרגטית ותוקפנית?

> בראשית יד יד: וַיִּשְׁמַע אַבְרָם כִּי נִשְׁבָּה אָחִיו; וַיָּרֶק אֶת חֲנִיכָיו יְלִידֵי בֵיתוֹ שְׁמֹנָה עָשָׂר וּשְׁלֹשׁ מֵאוֹת וַיִּרְדֹּף עַד דָּן.  
> בראשית יד טו: וַיֵּחָלֵק עֲלֵיהֶם לַיְלָה הוּא וַעֲבָדָיו וַיַּכֵּם; וַיִּרְדְּפֵם עַד חוֹבָה אֲשֶׁר מִשְּׂמֹאל לְדַמָּשֶׂק.  
> בראשית יד טז: וַיָּשֶׁב אֵת כָּל הָרְכֻשׁ; וְגַם אֶת לוֹט אָחִיו וּרְכֻשׁוֹ הֵשִׁיב וְגַם אֶת הַנָּשִׁים וְאֶת הָעָם.  

בעקבות ההרס התרבותי - מתגיסים הכוחות עם החזון ההיסטורי (אַבְרָם) ומקדמים תפיסה של קבלת הדין (דָּן) - שנגזר עקב הסיאוב החברתי - ומחוייבות לקימום התרבות (חוֹבָה).
הכוחות המהפכניים שקרעו את החברה נסוגים ומאפשרים למבנה החברתי להתאחות.
התהליך הזה מתבצע בלַיְלָה - ללא דיון ציבורי (יום) - כי במצב ההרס הנוכחי אין פלטפורמה לדיון.
הקימום הזה מביא למצב ששוב יש משימות לבצע (רְכֻשׁ) עממיות מתפקדת (נָּשִׁים).

> בראשית יד יז: וַיֵּצֵא מֶלֶךְ סְדֹם לִקְרָאתוֹ אַחֲרֵי שׁוּבוֹ מֵהַכּוֹת אֶת כְּדָרְלָעֹמֶר וְאֶת הַמְּלָכִים אֲשֶׁר אִתּוֹ אֶל עֵמֶק שָׁוֵה הוּא עֵמֶק הַמֶּלֶךְ.  

לאחר הקימום הראשוני, עולה השאלה של מקום האריסטוקרטיה - כקליקה סגורה - בעם.
הדיון הזה מתבצע במקום של "שפלות שוויונית": עֵמֶק שָׁוֵה (עֵמֶק = הפוך מהר = שפלות), שהוא גם מקום בלי "כותרות" ותפקידים: עֵמֶק הַמֶּלֶךְ (מֶּלֶךְ הוא הכותרת למקבץ תתי-תרבויות דומות).

> בראשית יד יח: וּמַלְכִּי צֶדֶק מֶלֶךְ שָׁלֵם הוֹצִיא לֶחֶם וָיָיִן; וְהוּא כֹהֵן לְאֵל עֶלְיוֹן.  
> בראשית יד יט: וַיְבָרְכֵהוּ וַיֹּאמַר: בָּרוּךְ אַבְרָם לְאֵל עֶלְיוֹן קֹנֵה שָׁמַיִם וָאָרֶץ.  
> בראשית יד כ: וּבָרוּךְ אֵל עֶלְיוֹן אֲשֶׁר מִגֵּן צָרֶיךָ בְּיָדֶךָ; וַיִּתֶּן לוֹ מַעֲשֵׂר מִכֹּל.  

ואז מתגבשת זהות עצמית חדשה שלא הכרנו מקודם: זהות של עם שיוויוני שנוהג בצדק עם כל שכבות העם:
מַלְכִּי צֶדֶק - הכותרת היא צֶדֶק. מֶלֶךְ שָׁלֵם - הכותרת היא "כולנו גוף אחד" - אנחנו עם אחד שלם.
לֶחֶם - יש אוכל: משימות לבצע וכיוון שאליו אפשר להתפתח.
למרבה ההפתעה - נוצרת אפילו זחיחות (יָיִן): תחושה של "מעז יצא מתוק" - כי העם הגיע לרמה מוסרית ומערכת חוקים בעלי תוקף אוניברסלי (אֵל עֶלְיוֹן).
הזהות החדשה הזאת מתמזגת לזהות האברמית - ל"DNA" שלו (וַיִּתֶּן לוֹ מַעֲשֵׂר מִכֹּל).

> בראשית יד כא: וַיֹּאמֶר מֶלֶךְ סְדֹם אֶל אַבְרָם: תֶּן לִי הַנֶּפֶשׁ וְהָרְכֻשׁ קַח לָךְ.  
> בראשית יד כב: וַיֹּאמֶר אַבְרָם אֶל מֶלֶךְ סְדֹם: הֲרִמֹתִי יָדִי אֶל יְהוָה אֵל עֶלְיוֹן קֹנֵה שָׁמַיִם וָאָרֶץ.  
> בראשית יד כג: אִם מִחוּט וְעַד שְׂרוֹךְ נַעַל וְאִם אֶקַּח מִכָּל אֲשֶׁר לָךְ; וְלֹא תֹאמַר אֲנִי הֶעֱשַׁרְתִּי אֶת אַבְרָם.  
> בראשית יד כד: בִּלְעָדַי רַק אֲשֶׁר אָכְלוּ הַנְּעָרִים וְחֵלֶק הָאֲנָשִׁים אֲשֶׁר הָלְכוּ אִתִּי: עָנֵר אֶשְׁכֹּל וּמַמְרֵא הֵם יִקְחוּ חֶלְקָם.  

האליטה הסגורה בעם (מֶלֶךְ סְדֹם) שואפת להשתקם - אבל כהנהגה סמלית יותר (הָרְכֻשׁ קַח לָךְ - בלי הכח לייצר פעולות ותנועה לקראת משהו). אברם לא מתנגד אקטיבית לקיום האליטות - אבל מתייחס אליהם בדחייה: הם *לא* חלק מהזהות האברמית.
מצד שני - יש חשיבות לאליטות במובן התפקודי - ולכן הכוחות שעזרו לאברם לקומם את החברה משולבים באליטות. הם יצטרכו לכוון את העם ולבצע משימות ופעולות.

# חזון חדש - אור לגויים מעמדת חולשה וגלות [גלות בבל]

> בראשית טו א: אַחַר הַדְּבָרִים הָאֵלֶּה הָיָה דְבַר יְהוָה אֶל אַבְרָם בַּמַּחֲזֶה לֵאמֹר: אַל תִּירָא אַבְרָם אָנֹכִי מָגֵן לָךְ שְׂכָרְךָ הַרְבֵּה מְאֹד.  

התחושה (יְהוָה) של העם היא שיש חזון חדש (מַּחֲזֶה): הקשיים והכאב שהעם חווה מגיעים כחלק מהחזון (אָנֹכִי מָגֵן לָךְ - מגן מלשון כאב: "תתן להם מגנת לב") - אבל יש לתהליך הזה ייעוד גדול ושכר גדול.

> בראשית טו ב: וַיֹּאמֶר אַבְרָם אֲדֹנָי יְהוִה מַה תִּתֶּן לִי וְאָנֹכִי הוֹלֵךְ עֲרִירִי; וּבֶן מֶשֶׁק בֵּיתִי הוּא דַּמֶּשֶׂק אֱלִיעֶזֶר.  
> בראשית טו ג: וַיֹּאמֶר אַבְרָם הֵן לִי לֹא נָתַתָּה זָרַע; וְהִנֵּה בֶן בֵּיתִי יוֹרֵשׁ אֹתִי.  
> בראשית טו ד: וְהִנֵּה דְבַר יְהוָה אֵלָיו לֵאמֹר לֹא יִירָשְׁךָ זֶה: כִּי אִם אֲשֶׁר יֵצֵא מִמֵּעֶיךָ הוּא יִירָשֶׁךָ.  

ובכל זאת, במקביל לאופוריית החזון החדש - יש בעם תחושה של חוסר תוחלת: החיים "מתנהלים". לא יותר. נראה שההובלה בעם הולכת ונהיית הובלה של ניהול החיים השוטפים (משק בית) לאור תחושת החובה (דַּמֶּשֶׂק נראה כקשור איכשהוא לתחושת החובה: כמה פסוקים למעלה: "וַיִּרְדְּפֵם עַד חוֹבָה אֲשֶׁר מִשְּׂמֹאל לְדַמָּשֶׂק").
יש ריק רוחני ותחושה של עקרות. יש חיפוש אחרי דרך חדשה להתפתחות.

> בראשית טו ה: וַיּוֹצֵא אֹתוֹ הַחוּצָה וַיֹּאמֶר הַבֶּט נָא הַשָּׁמַיְמָה וּסְפֹר הַכּוֹכָבִים אִם תּוּכַל לִסְפֹּר אֹתָם; וַיֹּאמֶר לוֹ כֹּה יִהְיֶה זַרְעֶךָ.  
> בראשית טו ו: וְהֶאֱמִן בַּיהוָה; וַיַּחְשְׁבֶהָ לּוֹ צְדָקָה.  

כוכבי השמיים שייצגים השפעות הדדיות מול התרבויות שמבחוץ (הגויים). יש נביטה של חזון חדש (שעתיד להתפתח) שמקדש גיוון רעיוני: זרע מרובה ומגוון שפונה לשמיים - לתקשורת החוצה.

> בראשית טו ז: וַיֹּאמֶר אֵלָיו: אֲנִי יְהוָה אֲשֶׁר הוֹצֵאתִיךָ מֵאוּר כַּשְׂדִּים לָתֶת לְךָ אֶת הָאָרֶץ הַזֹּאת לְרִשְׁתָּהּ.  
> בראשית טו ח: וַיֹּאמַר: אֲדֹנָי יְהוִה בַּמָּה אֵדַע כִּי אִירָשֶׁנָּה.  

בַּמָּה אֵדַע כִּי אִירָשֶׁנָּה - איזו הבנה צריך אברם לפתח ולקבע - כדי שתהיה כלי לקבלת העול של אור לגויים?

> בראשית טו ט: וַיֹּאמֶר אֵלָיו קְחָה לִי עֶגְלָה מְשֻׁלֶּשֶׁת וְעֵז מְשֻׁלֶּשֶׁת וְאַיִל מְשֻׁלָּשׁ; וְתֹר וְגוֹזָל.  
> בראשית טו י: וַיִּקַּח לוֹ אֶת כָּל אֵלֶּה וַיְבַתֵּר אֹתָם בַּתָּוֶךְ וַיִּתֵּן אִישׁ בִּתְרוֹ לִקְרַאת רֵעֵהוּ; וְאֶת הַצִּפֹּר לֹא בָתָר.  
> בראשית טו יא: וַיֵּרֶד הָעַיִט עַל הַפְּגָרִים; וַיַּשֵּׁב אֹתָם אַבְרָם.  

חזון עתידי של ישראל המפוזר בעמים (וַיְבַתֵּר אֹתָם בַּתָּוֶךְ), אך מקושר ומאוחד (אִישׁ בִּתְרוֹ לִקְרַאת רֵעֵהוּ). חזון של גוף יהודי מבותר - אך מחובר בחוטים בלתי נראים.
החזון כולל את הידיעה שהגויים ינסו לפרום את החיבורים - ושעל אברם מוטלת המשימה לתחזק ולשקם אותם.

> בראשית טו יב: וַיְהִי הַשֶּׁמֶשׁ לָבוֹא וְתַרְדֵּמָה נָפְלָה עַל אַבְרָם; וְהִנֵּה אֵימָה חֲשֵׁכָה גְדֹלָה נֹפֶלֶת עָלָיו.  
> בראשית טו יג: וַיֹּאמֶר לְאַבְרָם יָדֹעַ תֵּדַע כִּי גֵר יִהְיֶה זַרְעֲךָ בְּאֶרֶץ לֹא לָהֶם וַעֲבָדוּם וְעִנּוּ אֹתָם אַרְבַּע מֵאוֹת שָׁנָה.  
> בראשית טו יד: וְגַם אֶת הַגּוֹי אֲשֶׁר יַעֲבֹדוּ דָּן אָנֹכִי; וְאַחֲרֵי כֵן יֵצְאוּ בִּרְכֻשׁ גָּדוֹל.  
> בראשית טו טו: וְאַתָּה תָּבוֹא אֶל אֲבֹתֶיךָ בְּשָׁלוֹם: תִּקָּבֵר בְּשֵׂיבָה טוֹבָה.  
> בראשית טו טז: וְדוֹר רְבִיעִי יָשׁוּבוּ הֵנָּה: כִּי לֹא שָׁלֵם עֲוֹן הָאֱמֹרִי עַד הֵנָּה.  

החזון מציג שני צדדים של המצב:
מצד אחד - הבנה עמוקה של הקשיים הצפויים, אבל מול זה שהגויים יציבו את היהודים במצבים לא מוכרים ומאימים (גֵר יִהְיֶה זַרְעֲךָ בְּאֶרֶץ לֹא לָהֶם) ומול העובדה שהיהודים ייאלצו לספוג ערכים זרים ו/או להתנגד להם  (וַעֲבָדוּם וְעִנּוּ אֹתָם).
אבל מצד שני - הגויים גם יספגו את הערכים היהודיים של צדק, דין, ומחוייבות (וְגַם אֶת הַגּוֹי אֲשֶׁר יַעֲבֹדוּ דָּן אָנֹכִי), והיהדות תצא נשכרת: עשירה יותר ועם מקום מכובד בעולם.

> בראשית טו יז: וַיְהִי הַשֶּׁמֶשׁ בָּאָה וַעֲלָטָה הָיָה; וְהִנֵּה תַנּוּר עָשָׁן וְלַפִּיד אֵשׁ אֲשֶׁר עָבַר בֵּין הַגְּזָרִים הָאֵלֶּה.  
> בראשית טו יח: בַּיּוֹם הַהוּא כָּרַת יְהוָה אֶת אַבְרָם בְּרִית לֵאמֹר: לְזַרְעֲךָ נָתַתִּי אֶת הָאָרֶץ הַזֹּאת מִנְּהַר מִצְרַיִם עַד הַנָּהָר הַגָּדֹל נְהַר פְּרָת.  
> בראשית טו יט: אֶת הַקֵּינִי וְאֶת הַקְּנִזִּי וְאֵת הַקַּדְמֹנִי.  
> בראשית טו כ: וְאֶת הַחִתִּי וְאֶת הַפְּרִזִּי וְאֶת הָרְפָאִים.  
> בראשית טו כא: וְאֶת הָאֱמֹרִי וְאֶת הַכְּנַעֲנִי וְאֶת הַגִּרְגָּשִׁי וְאֶת הַיְבוּסִי.  

זאת ההופעה הראשונה של מושג ה"ברית" בתחושת אברם: מחוייבות קשיחה לחזון.
בהמשך נראה התפתחות של מושג הברית.


