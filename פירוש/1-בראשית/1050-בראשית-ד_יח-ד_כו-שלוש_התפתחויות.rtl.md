### { הערת המחבר: משבר פֶירוּשִי }

כל הטקסט משושלת שֵׁת (פרק ה פסוק א) ועד לסיפורי אברם (פרק יא פסוק כה) אינו מובן לי, ואיני מצליח לפרשו.
יותר מכך - האופי של חלק מהטקסט לא מתאים לפירוש: שושלות ארוכות שמכילות לא יותר משֵם ומספר שנות חיים.
(יתכן שאפילו עִירָד מְחוּיָאֵל ומְתוּשָׁאֵל הם חלק מזה).

לאחר מחשבות ושיקולים, ומתוך מצוקה - זה מה שאני **בוחר** מתוך הטקסט:
- יש רק לָמֶךְ אחד (צאצא של קין). ממנו יוצאים שתי התפתחויות אלטרנטיביות. האחת: ״לָמֶךְ עָדָה וצִלָּה״. השנייה: ״לָמֶךְ ונֹחַ״.
- בנוסף, הסיפור ״שֵׁת ואֱנוֹשׁ״ מיצג דינמיקה בריאה יותר - שמסוגלת לשבור ולהשתחרר מהדינמיקות של ״קַיִן והֶבֶל״.
- סיפור נֹחַ מכיל מוטיבים שאני בוחר להתעלם מהם - מוטיבים שנראים כאפולוגטיים (כהסברים לחוסר היגיון בסיפור - למשל ההסבר על איך החיות שרדו את המבול) או טכניים (תיעוד מיספרי של הזמנים).
- נמרוד ומגדל בבל מרגישים משמעותיים, אבל קשים לפירוש.

### מדרש - עִירָד מְחוּיָאֵל ומְתוּשָׁאֵל

<מדרש>
> בראשית ד יח: וַיִּוָּלֵד לַחֲנוֹךְ אֶת עִירָד וְעִירָד יָלַד אֶת מְחוּיָאֵל; וּמְחִיּיָאֵל יָלַד אֶת מְתוּשָׁאֵל וּמְתוּשָׁאֵל יָלַד אֶת לָמֶךְ.

איני יודע לפרש את השמות `עִירָד`, `מְחוּיָאֵל` ו`מְתוּשָׁאֵל` - כי אין מספיק ״עוגנים״: מכיוון שאין מספיק טקסט מסביב - יש יותר מדי חופש - יש מרחב גדול מדי לפרש את השמות.
המגבלות היחידות הן השֵמוֹת עצמם, הצורך לשמור על סיפור קוהרנטי, והצורך שהשמות ייצגו נקודות משמעותיות ברצף ההתפתחותי.
לכן, כל מה שיש לי להציע זה ״אמירה בעלמא״ - מדרש לא מבוסס - שבהחלט ניתן לדלג עליו:

`עִירָד` הוא הֶלְחֵם של ״עיר״ (כהמשך של הפסוק הקודם) עם ״יַרָד״ - כלומר הנמכה. לפי המילון - עלייה היא הַשְׂגָבַה וירידה היא בִזוּי.
בעוד שחנוך והעיר שלו מספרים **לעצמם** שהם ניטרליים והוֹגנים - האוכלוסיה מזהה את ההטייה המובנית: הפקידות הגבוהה שייכת לאליטה ופועלת על פי ערכי האליטה.
בהכרח - נוצר שבר באמוּן שבין העיר לאוכלוסיה, וערוות העיר נגלית לעיני כל.
נוצר גרעין של בוּז כלפי העיר וכל מה שהיא מייצגת.

`מְחוּיָאֵל` הוא הֶלְחֵם של ״מַחוּי״ עם ״אֵל״ (״אֵל״ מייצג תוֹחלת, מטרה, פעולה למען מַשהו - בדומה למילה אֱלֹהִים).
החזוֹן ושברו: עם אובדן הנרטיב הממשמע של חֲנוֹךְ והעיר שלו, ובעקבות התבססות הנרטיב של עִירָד, תחושת השליחות והחוויה של ״אליטה משרתת״ נמחקת ונִימְחֶת, יחד עם תחושת המטרה של החברה כולה.
עם אובדן הנרטיב הפוזיטיביסטי - הנרטיב של עשׂייה למען הכלל ושל מטרה של יצירה - כל מה שנשאר הוא נרטיב שמתאר מציאות ללא כיווּן וללא דרך פעולה לתיקון ושיפור.
חוסר כיווּן הוא הרבה כיווּנים: `בְּאֵין חָזוֹן יִפָּרַע עָם` (משלי כט:יח) כלומר העָם יהיה כמו שׂיער פרוּע - פונה לכל הכיוונים ללא סדר.
`מְחוּיָאֵל` מביא איתו תזזיתיוּת עֵרכית וחוויה של אובדן זהוּת ודרך.

`מְתוּשָׁאֵל` הוא הֶלְחֵם של ״מֵתוֹ״ (לפי המילון - מוות הוא קיפאון וחוסר שינוי) עם ״שַׁאָל״ (מלשון מִשְאַלָה - ראה [ניתוח לשוני](../../ניתוחים-לשוניים/שאל.rtl.md)).
עומק המשבר מוליד נרטיב נוסטלגי, שמספר על תקופה שבה הדברים היו ברורים.
מִשאלה (`שָׁאֵל`) לחזור לימים היציבים (`מְתוּ`) שהיו מנת חלקו בעבר.

אין לי שום הסבר למשמעות השם `לֶמֶךְ` - אבל טבעו נחשף מתוך העושר של הסיפור סביבו.
TODO: לאחר פירוש המבול - כדאי לנסות להסיק את אופיו של למך
</מדרש>

### אלטרנטיבה א: לָמֶךְ עָדָה וצִלָּה

> בראשית ד יט: וַיִּקַּח לוֹ לֶמֶךְ שְׁתֵּי נָשִׁים:  שֵׁם הָאַחַת עָדָה וְשֵׁם הַשֵּׁנִית צִלָּה.

תחת האליטה של לָמֶךְ, מתגבשות שתי שכבות עממיות:
1. עָדָה - מלשון עֶדָה ועֵדוּת - "התרבות הגְלוּיָה" (ראה [ניתוח לשוני](../../ניתוחים-לשוניים/עד.rtl.md)).
2. צִלָּה - מלשון צללים וסתר - ״תרבות הצללים״ (ראה [ניתוח לשוני](../../ניתוחים-לשוניים/צלל.rtl.md)).

שמות בני למך הם הטיות של השורש ״יבל״: `יָבָל`, `יוּבָל`, `תּוּבַל`.
במקרא, השורש ״יבל״ מופיע אך ורק בבניינים הפעיל/הוּפעל - אבל השם `יָבָל` הוא בבנין פַעָל.
משמעות המילה ״הוֹביל״ היא להוליך באופן מבוּקר בדרך מוגדרת. לכן - משמעות המילה ״יָבָל״ היא: הלך באופן מבוּקר בדרך מוגדרת
(לשם השוואה: אם א׳ הוֹשִיב את ב׳, אז ב׳ יַשָב. אם א׳ הוֹבִיל את ב׳, אז ב׳ יָבָל).








נראה שיש כאן אמירה על תחושת הניתוק שנוכחת בחיים במדינה המודרנית.
נראה שיש בילדי למך התעסקות גדולה בהתמודדות עם התחושה הזאת.

<ניתוח-לשוני>
כל השורשים שמכילים "בל" ועוד אות "רכה" קשורים לניתוק ההקשר:
- יבל    - מעבר ממקום למקום
- בל/בלי    - שלילה
- בלה    - שחיקה
- הבל    - חוסר כיוון
- אבל    - תחושת אובדן
- בהל    - אובדן ההתמצאות - דיסאורינטציה
- בלהה    - סיוט - מציאות מוזרה ומנותקת
- נבל    - קמילה - אבדן
- בלל    - ערבוב ואבדן המבנה
  </ניתוח-לשוני>

> בראשית ד כ: וַתֵּלֶד עָדָה אֶת יָבָל:  הוּא הָיָה אֲבִי יֹשֵׁב אֹהֶל וּמִקְנֶה.

יָבָל הוא עיקר המדינה המודרנית: המעמד הבורגני:
יֹשֵׁב אֹהֶל: נוטה לשמרנות ושימור המבנה הקיים.
מִקְנֶה: תפיסת עולם של עבודה קשה כדי להשיג (רכוש וידע).
לחלופין - מִקְנֶה הוא צאן הבית: קבוצות מגוונות שחיות ביחד.

> בראשית ד כא: וְשֵׁם אָחִיו יוּבָל:  הוּא הָיָה אֲבִי כָּל תֹּפֵשׂ כִּנּוֹר וְעוּגָב.

נגינה (ואומנות באופן כללי) הם הכלי של התרבות לייצר תחושת שייכות וחיבור, זהות וסולידריות.

> בראשית ד כב: וְצִלָּה גַם הִוא יָלְדָה אֶת תּוּבַל קַיִן לֹטֵשׁ כָּל חֹרֵשׁ נְחֹשֶׁת וּבַרְזֶל; וַאֲחוֹת תּוּבַל קַיִן נַעֲמָה.

תּוּבַל קַיִן - גם הוא בעל תפיסה של עבודה קשה וקניין - אבל הוא מתמקד בלשנות את הרכיבים הנוקשים של התרבות (עיבוד מתכת). הוא לוחמי הצדק, הזועקים בשער, הרדיקלים.

נַעֲמָה היא היפוכו של תּוּבַל קַיִן: היא תנועת רקע עממית (אישה, בניגוד לתּוּבַל קַיִן הזכר שמאופיין בניסיון להשתלט ולהנהיג) שמנסה לתת חמימות ו"לב" בעולם המודרני המנוכר.

> בראשית ד כג: וַיֹּאמֶר לֶמֶךְ לְנָשָׁיו עָדָה וְצִלָּה שְׁמַעַן קוֹלִי נְשֵׁי לֶמֶךְ הַאְזֵנָּה אִמְרָתִי:  כִּי אִישׁ הָרַגְתִּי לְפִצְעִי וְיֶלֶד לְחַבֻּרָתִי.  
> בראשית ד כד: כִּי שִׁבְעָתַיִם יֻקַּם קָיִן; וְלֶמֶךְ שִׁבְעִים וְשִׁבְעָה.

הפסוקים האלה מקבילים בין קָיִן ללֶמֶךְ:
וַיֹּאמֶר לוֹ יְהוָה לָכֵן כָּל הֹרֵג קַיִן שִׁבְעָתַיִם יֻקָּם; וַיָּשֶׂם יְהוָה לְקַיִן אוֹת לְבִלְתִּי הַכּוֹת אֹתוֹ כָּל מֹצְאוֹ (ד:טו)
כמו אצל קין (ואפילו יותר - "פי שבעים ושבעה") זרמים שיוצאים נגד המדינה "נִיקָמִים", ולא רק בידו של למך - בידה של המדינה - אלא גם על ידי "פטריוטיות": אכלוסיה שתומכת במדינה ושבשבילה הזהות הלאומית מהווה נתח נכבד בהגדרת העצמי.

> בראשית ד כה: וַיֵּדַע אָדָם עוֹד אֶת אִשְׁתּוֹ וַתֵּלֶד בֵּן וַתִּקְרָא אֶת שְׁמוֹ שֵׁת:  כִּי שָׁת לִי אֱלֹהִים זֶרַע אַחֵר תַּחַת הֶבֶל כִּי הֲרָגוֹ קָיִן.

המאבק עתיק היומין בין הבל לקין - שכרוך בדיכוי של השלטון את העם, בחיכוך ומרי - מקבל תפנית.
הרנסאנס, הנאורות, המדינה המודרנית - כל אלו מביאים תפישת עולם של "לראות את המציאות כמות שהיא".
המציאות (אֱלֹהִים) שם (שָׁת) לפנינו מציאות - ובה אנחנו חיים. תפישת עולם ריאלית ומציאותית, שבה אין (כמעט) צורך בדיכוי מדינתי.

> בראשית ד כו: וּלְשֵׁת גַּם הוּא יֻלַּד בֵּן וַיִּקְרָא אֶת שְׁמוֹ אֱנוֹשׁ; אָז הוּחַל לִקְרֹא בְּשֵׁם יְהוָה.

הגישה של שֵׁת מולידה את אֱנוֹשׁ (פרויד ע"ה): ניתוח ובניית מודלים (מתן שם לתהליכים) על נפש האדם (ה’): לִקְרֹא בְּשֵׁם יְהוָה.

<ניתוח-לשוני>
הוּחַל - אולי משורש י.ח.ל - השתוקקות ותקווה.
</ניתוח-לשוני>

זהו הפסוק האחרון בסיפור - הפסוק הבא מתחיל סיפור חדש. אבל איזה פסוק אחרון מפואר הוא זה !


