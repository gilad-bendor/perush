# הולדת עשיו ויעקב

> בראשית כה יט: וְאֵלֶּה תּוֹלְדֹת יִצְחָק בֶּן אַבְרָהָם:  אַבְרָהָם הוֹלִיד אֶת יִצְחָק.  
> בראשית כה כ: וַיְהִי יִצְחָק בֶּן אַרְבָּעִים שָׁנָה בְּקַחְתּוֹ אֶת רִבְקָה בַּת בְּתוּאֵל הָאֲרַמִּי מִפַּדַּן אֲרָם אֲחוֹת לָבָן הָאֲרַמִּי לוֹ לְאִשָּׁה.  
> בראשית כה כא: וַיֶּעְתַּר יִצְחָק לַיהוָה לְנֹכַח אִשְׁתּוֹ כִּי עֲקָרָה הִוא; וַיֵּעָתֶר לוֹ יְהוָה וַתַּהַר רִבְקָה אִשְׁתּוֹ.  
> בראשית כה כב: וַיִּתְרֹצְצוּ הַבָּנִים בְּקִרְבָּהּ וַתֹּאמֶר אִם כֵּן לָמָּה זֶּה אָנֹכִי; וַתֵּלֶךְ לִדְרֹשׁ אֶת יְהוָה.  
> בראשית כה כג: וַיֹּאמֶר יְהוָה לָהּ שְׁנֵי גֹיִים (גוֹיִם) בְּבִטְנֵךְ וּשְׁנֵי לְאֻמִּים מִמֵּעַיִךְ יִפָּרֵדוּ; וּלְאֹם מִלְאֹם יֶאֱמָץ וְרַב יַעֲבֹד צָעִיר.  
> בראשית כה כד: וַיִּמְלְאוּ יָמֶיהָ לָלֶדֶת; וְהִנֵּה תוֹמִם בְּבִטְנָהּ.  
> בראשית כה כה: וַיֵּצֵא הָרִאשׁוֹן אַדְמוֹנִי כֻּלּוֹ כְּאַדֶּרֶת שֵׂעָר; וַיִּקְרְאוּ שְׁמוֹ עֵשָׂו.  
> בראשית כה כו: וְאַחֲרֵי כֵן יָצָא אָחִיו וְיָדוֹ אֹחֶזֶת בַּעֲקֵב עֵשָׂו וַיִּקְרָא שְׁמוֹ יַעֲקֹב; וְיִצְחָק בֶּן שִׁשִּׁים שָׁנָה בְּלֶדֶת אֹתָם.  
> בראשית כה כז: וַיִּגְדְּלוּ הַנְּעָרִים וַיְהִי עֵשָׂו אִישׁ יֹדֵעַ צַיִד אִישׁ שָׂדֶה; וְיַעֲקֹב אִישׁ תָּם יֹשֵׁב אֹהָלִים.  
> בראשית כה כח: וַיֶּאֱהַב יִצְחָק אֶת עֵשָׂו כִּי צַיִד בְּפִיו; וְרִבְקָה אֹהֶבֶת אֶת יַעֲקֹב.  

```lexical
צַיִד - שורש צדה: "ואם בשנאה יהדפנו, או השליך עליו =בצדיה=, וימת" (במדבר לה:כ) "וגם אמרתי - לא אגרש אותם מפניכם; והיו לכם =לצדים= ואלהיהם יהיו לכם למוקש" (שופטים ב:ג) "ונעלות בלות ומטלאות ברגליהם, ושלמות בלות עליהם; וכל לחם =צידם=, יבש היה נקדים" (יהושוע ט:ה) "ויקחו את =צדה= העם בידם ואת שופרתיהם, ואת כל איש ישראל שלח איש לאהליו, ובשלש מאות האיש החזיק" (שופטים ז:ח) "ואבי ראה גם ראה את כנף מעילך בידי: כי בכרתי את כנף מעילך ולא הרגתיך, דע וראה כי אין בידי רעה ופשע ולא חטאתי לך - ואתה =צדה= את נפשי לקחתה" (שמואל-א כד:יא) "אבד חסיד מן הארץ, וישר באדם אין: כלם לדמים יארבו, איש את אחיהו =יצודו= חרם" (מיכה ז:ב)

גדי:
להגיד
גדי עיזים הוא חלש ועדין: "ותצלח עליו רוח יהוה וישסעהו כשסע הגדי ומאומה אין בידו; ולא הגיד לאביו ולאמו את אשר עשה" (שופטים יד:ו)
"ותאמר לאה בגד (בא גד); ותקרא את שמו גד" (בראשית ל:יא)
"גד גדוד יגודנו; והוא יגד עקב" (בראשית מט:יט)
"ויקראו בקול גדול ויתגדדו כמשפטם בחרבות וברמחים - עד שפך דם עליהם" (מלכים-א יח:כח)
"אי לזאת אסלוח (אסלח ) לך - בניך עזבוני וישבעו בלא אלהים; ואשבע אותם וינאפו ובית זונה יתגודדו" (ירמיהו ה:ז)
"כי כל ראש קרחה וכל זקן גרעה; על כל ידים גדדת ועל מתנים שק" (ירמיהו מח:לז)
```


