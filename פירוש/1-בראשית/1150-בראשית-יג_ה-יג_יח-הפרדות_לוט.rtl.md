# ממלכתיות ואינדיבידואליזם [דוד ושלמה]

## הפרדות לוט: משבר בין המלוכנים לבין העממיות האינדיבידואלית

> בראשית יג ה: וְגַם לְלוֹט הַהֹלֵךְ אֶת אַבְרָם: הָיָה צֹאן וּבָקָר וְאֹהָלִים.  
> בראשית יג ו: וְלֹא נָשָׂא אֹתָם הָאָרֶץ לָשֶׁבֶת יַחְדָּו: כִּי הָיָה רְכוּשָׁם רָב וְלֹא יָכְלוּ לָשֶׁבֶת יַחְדָּו.  
> בראשית יג ז: וַיְהִי רִיב בֵּין רֹעֵי מִקְנֵה אַבְרָם וּבֵין רֹעֵי מִקְנֵה לוֹט; וְהַכְּנַעֲנִי וְהַפְּרִזִּי אָז יֹשֵׁב בָּאָרֶץ.  
> בראשית יג ח: וַיֹּאמֶר אַבְרָם אֶל לוֹט אַל נָא תְהִי מְרִיבָה בֵּינִי וּבֵינֶךָ וּבֵין רֹעַי וּבֵין רֹעֶיךָ: כִּי אֲנָשִׁים אַחִים אֲנָחְנוּ.  
> בראשית יג ט: הֲלֹא כָל הָאָרֶץ לְפָנֶיךָ הִפָּרֶד נָא מֵעָלָי: אִם הַשְּׂמֹאל וְאֵימִנָה וְאִם הַיָּמִין וְאַשְׂמְאִילָה.  

הפער בין שתי אליטות בעם מתחדד:
מצד אחד לוֹט - מלשון כיסוי ומחיצה: שכבת כהונה קדושה, דיני טומאה וטהרה, וטקסיות דתית מיסטית.
מצד שני אַבְרָם - אחריות (אַבְ) ותחושה של מקום חשוב בעולם (רָם)
כל אליטה ניסתה לפתח את הארץ (הצורה הבסיסית התת הכרתית שבה מסתכלים על העולם) - לכיוון אחר - וזה יצר מתחים.
המתחים לא היו באיבה: כולם היו מחויבים לחזון אור לגוים, ולא בנו "חומות" ביניהם: הַכְּנַעֲנִי וְהַפְּרִזִּי אָז יֹשֵׁב בָּאָרֶץ.

## מלוכה, כהונה, וצרות אחרות

> בראשית יג י: וַיִּשָּׂא לוֹט אֶת עֵינָיו וַיַּרְא אֶת כָּל כִּכַּר הַיַּרְדֵּן כִּי כֻלָּהּ מַשְׁקֶה לִפְנֵי שַׁחֵת יְהוָה אֶת סְדֹם וְאֶת עֲמֹרָה כְּגַן יְהוָה כְּאֶרֶץ מִצְרַיִם בֹּאֲכָה צֹעַר.  
> בראשית יג יא: וַיִּבְחַר לוֹ לוֹט אֵת כָּל כִּכַּר הַיַּרְדֵּן וַיִּסַּע לוֹט מִקֶּדֶם; וַיִּפָּרְדוּ אִישׁ מֵעַל אָחִיו.  
> בראשית יג יב: אַבְרָם יָשַׁב בְּאֶרֶץ כְּנָעַן; וְלוֹט יָשַׁב בְּעָרֵי הַכִּכָּר וַיֶּאֱהַל עַד סְדֹם.  
> בראשית יג יג: וְאַנְשֵׁי סְדֹם רָעִים וְחַטָּאִים לַיהוָה מְאֹד.  

האליטה של לוט - הכהונה והמאמינים בקדושת הכהונה והמאמינים בחשיבות המלוכה - מיסדים מלוכה רשמית.
כִּכַּר - אזור מתוחם. יַּרְדֵּן - אולי מלשון רדיה ומרות. כֻלָּהּ מַשְׁקֶה - מלאה במוטיבציה ורצון, ומלאה בדברים שיש לעשות - כמו במצרים. בשלב הזה - השכבה השלטת החדשה היא עדיין "צֹעַר" - צעירה ולא אדנותית.
בשלב הצעיר הזה - המלוכה עדיין לא מושחתת כפי שהיא עתידה להיות, אבל כבר יש בעם הסתיגות וחשש ממנה (וְאַנְשֵׁי סְדֹם רָעִים וְחַטָּאִים לַיהוָה מְאֹד).

<הקבלה-היסטורית>
הזהרת שמואל את העם על מלכים שמטבעם נשחתים, ותוך כדי זה - מיסוד המלוכה.
</הקבלה-היסטורית>


## הריאקציה האינדיבידואלית

> בראשית יג יד: וַיהוָה אָמַר אֶל אַבְרָם אַחֲרֵי הִפָּרֶד לוֹט מֵעִמּוֹ שָׂא נָא עֵינֶיךָ וּרְאֵה מִן הַמָּקוֹם אֲשֶׁר אַתָּה שָׁם צָפֹנָה וָנֶגְבָּה וָקֵדְמָה וָיָמָּה.  
> בראשית יג טו: כִּי אֶת כָּל הָאָרֶץ אֲשֶׁר אַתָּה רֹאֶה לְךָ אֶתְּנֶנָּה וּלְזַרְעֲךָ עַד עוֹלָם.  
> בראשית יג טז: וְשַׂמְתִּי אֶת זַרְעֲךָ כַּעֲפַר הָאָרֶץ: אֲשֶׁר אִם יוּכַל אִישׁ לִמְנוֹת אֶת עֲפַר הָאָרֶץ גַּם זַרְעֲךָ יִמָּנֶה.  
> בראשית יג יז: קוּם הִתְהַלֵּךְ בָּאָרֶץ לְאָרְכָּהּ וּלְרָחְבָּהּ: כִּי לְךָ אֶתְּנֶנָּה.  
> בראשית יג יח: וַיֶּאֱהַל אַבְרָם וַיָּבֹא וַיֵּשֶׁב בְּאֵלֹנֵי מַמְרֵא אֲשֶׁר בְּחֶבְרוֹן; וַיִּבֶן שָׁם מִזְבֵּחַ לַיהוָה.  

כריאקציה למיסוד הממלכה, ובעקבות החשש מדורסנותה - מתפתחת תפיסה של קידוש האינדיבידואליות: החזון שלכל איש (עֲפַר) יהיו תפיסות משלו.
עד כאן ישב אברם ב"אֵלוֹן מוֹרֶה" (יב:ו) - כלומר מנהיג מורה שכולם משמעים לו.
מכאן ואילך ישב אברם ב"אֵלֹנֵי מַמְרֵא" - כלומר הרבה הנהגות שעומדות במרי מול סדום: חיות תחת המלוכה אבל בעוינות, חשש, וחוסר אמון. אֵלֹנֵי מַמְרֵא נמצאת בחֶבְרוֹן - מלשון חברות וסולידריות עממית.
האינדיבידואליות הופכת למקודשת (מִזְבֵּחַ לַיהוָה).

<הקבלה-היסטורית>
שלמה המלך - שהחל בתהליך הסתאבות, פאר, וקשרים עם מלכים זרים, וביתר שאת המלכים שבאו אחריו. הנביאים מתריעים וזועמים על השחיתות המוסרית ועל זניחת החזון.
</הקבלה-היסטורית>


<הקבלה-היסטורית>
הערה: הפירוד בין ממלכת ישראל ויהודה לא מוזכר - מכיוון שלא היתה שונות תרבותית מהותית ביניהם.
</הקבלה-היסטורית>


