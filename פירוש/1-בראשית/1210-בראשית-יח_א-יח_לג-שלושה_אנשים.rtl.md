# שלושת מלאכי האפוקליפסה [המרד הגדול]

## ההתלהבות המהפכנית

> בראשית יח א: וַיֵּרָא אֵלָיו יְהוָה בְּאֵלֹנֵי מַמְרֵא; וְהוּא יֹשֵׁב פֶּתַח הָאֹהֶל כְּחֹם הַיּוֹם.  

אברם יושב ב"אֵלֹנֵי מַמְרֵא": אותו מקום בו הוא היה סביב ארועי מלחמת הארבע בחמישה (יג:יח), בניגוד ל"אֵלוֹן מוֹרֶה" הקדום יותר (יב:ו). וכמו אז - גם עכשיו - יש תסיסה נגד הממסד (סדום).
כְּחֹם הַיּוֹם - בעיצומו של תהליך אינטרוספקטיבי ודיון ציבורי חריף.

> בראשית יח ב: וַיִּשָּׂא עֵינָיו וַיַּרְא וְהִנֵּה שְׁלֹשָׁה אֲנָשִׁים נִצָּבִים עָלָיו; וַיַּרְא וַיָּרָץ לִקְרָאתָם מִפֶּתַח הָאֹהֶל וַיִּשְׁתַּחוּ אָרְצָה.  
> בראשית יח ג: וַיֹּאמַר: אֲדֹנָי אִם נָא מָצָאתִי חֵן בְּעֵינֶיךָ אַל נָא תַעֲבֹר מֵעַל עַבְדֶּךָ.  
> בראשית יח ד: יֻקַּח נָא מְעַט מַיִם וְרַחֲצוּ רַגְלֵיכֶם; וְהִשָּׁעֲנוּ תַּחַת הָעֵץ.  
> בראשית יח ה: וְאֶקְחָה פַת לֶחֶם וְסַעֲדוּ לִבְּכֶם אַחַר תַּעֲבֹרוּ כִּי עַל כֵּן עֲבַרְתֶּם עַל עַבְדְּכֶם; וַיֹּאמְרוּ כֵּן תַּעֲשֶׂה כַּאֲשֶׁר דִּבַּרְתָּ.  
> בראשית יח ו: וַיְמַהֵר אַבְרָהָם הָאֹהֱלָה אֶל שָׂרָה; וַיֹּאמֶר מַהֲרִי שְׁלֹשׁ סְאִים קֶמַח סֹלֶת לוּשִׁי וַעֲשִׂי עֻגוֹת.  
> בראשית יח ז: וְאֶל הַבָּקָר רָץ אַבְרָהָם; וַיִּקַּח בֶּן בָּקָר רַךְ וָטוֹב וַיִּתֵּן אֶל הַנַּעַר וַיְמַהֵר לַעֲשׂוֹת אֹתוֹ.  
> בראשית יח ח: וַיִּקַּח חֶמְאָה וְחָלָב וּבֶן הַבָּקָר אֲשֶׁר עָשָׂה וַיִּתֵּן לִפְנֵיהֶם; וְהוּא עֹמֵד עֲלֵיהֶם תַּחַת הָעֵץ וַיֹּאכֵלוּ.  

מיהם שלושת האנשים?
מה שידוע לנו:
1. אברם מרגיש (יְהוָה) תסיסה נגד הממסד (אֵלֹנֵי מַמְרֵא) ומחפש שינוי (יֹשֵׁב **פֶּתַח** הָאֹהֶל).
2. דיון ציבורי חריף (כְּחֹם הַיּוֹם).
3. אברם מתמלא נמרצות ו"מחבק" את האנשים.
4. אברם חווה את נוכחות האנשים כזמנית (וְסַעֲדוּ לִבְּכֶם אַחַר תַּעֲבֹרוּ).
5. שלושת האנשים הם חסרי שם ומאפיינים: הם תפיסות עולם לא מסודרות ולא ברורות.
6. יש שלושה אנשים, ולא אחד. כלומר כמה תפיסות עולם שונות, אבל עם מכנה משותף.

מסקנה:
שלושת האנשים מייצגים להט מהפכני.

<הקבלה-היסטורית>
לקראת המרד הגדול, התגברות של זעם ומרי נגד הרומאים, עם - למרבה הטרגדיה - פיצול למחנות: אסקפיזם פציפיסטי עם הבטחה לאלימות נוראית "באחרית הימים" - נוסח ישו והאיסיים אנארכיזם - נוסח הסיקריים מרי שקול מדינית - נוסח חלק מהפרושים (?)
</הקבלה-היסטורית>

## חזון להתפתחות - וחוסר האמונה בו

> בראשית יח ט: וַיֹּאמְרוּ אֵלָיו אַיֵּה שָׂרָה אִשְׁתֶּךָ; וַיֹּאמֶר הִנֵּה בָאֹהֶל.  
> בראשית יח י: וַיֹּאמֶר שׁוֹב אָשׁוּב אֵלֶיךָ כָּעֵת חַיָּה וְהִנֵּה בֵן לְשָׂרָה אִשְׁתֶּךָ; וְשָׂרָה שֹׁמַעַת פֶּתַח הָאֹהֶל וְהוּא אַחֲרָיו.  
> בראשית יח יא: וְאַבְרָהָם וְשָׂרָה זְקֵנִים בָּאִים בַּיָּמִים; חָדַל לִהְיוֹת לְשָׂרָה אֹרַח כַּנָּשִׁים.  
> בראשית יח יב: וַתִּצְחַק שָׂרָה בְּקִרְבָּהּ לֵאמֹר: אַחֲרֵי בְלֹתִי הָיְתָה לִּי עֶדְנָה וַאדֹנִי זָקֵן.  
> בראשית יח יג: וַיֹּאמֶר יְהוָה אֶל אַבְרָהָם: לָמָּה זֶּה צָחֲקָה שָׂרָה לֵאמֹר הַאַף אֻמְנָם אֵלֵד וַאֲנִי זָקַנְתִּי.  
> בראשית יח יד: הֲיִפָּלֵא מֵיְהוָה דָּבָר; לַמּוֹעֵד אָשׁוּב אֵלֶיךָ כָּעֵת חַיָּה וּלְשָׂרָה בֵן.  
> בראשית יח טו: וַתְּכַחֵשׁ שָׂרָה לֵאמֹר לֹא צָחַקְתִּי כִּי יָרֵאָה; וַיֹּאמֶר לֹא כִּי צָחָקְתְּ.  

לעומת אברם (האליטה) ש"יֹשֵׁב **פֶּתַח** הָאֹהֶל" - כלומר מחפש החוצה ורוצה בשינוי, שרה (העממיות) יושבת "**בָ**אֹהֶל" - כלומר במקומה הידוע והמגודר - מחפשת לחזור לאיזור הנוחות המוכר.
מלאכי האפוקליפסה מבשרים על שינוי גדול (כָּעֵת חַיָּה) שנמצא בתחילת תהליך: "לַמּוֹעֵד אָשׁוּב אֵלֶיךָ".
מלאכי האפוקליפסה מנסים לעורר את שרה מתוך האוהל ולהכניס אותה לתהליך של שינוי.

בניגוד לפשט (ובחוסר חשק) אני בוחר לקרוא את הבטחת האנשים הפוך: הם מבטיחים ילד "אנטי-יצחקי": ילד חי ורב אונים. שרה דווקא צוחקת - כלומר חווה את עצמה כנטולת פאסון. וזהו האיזכור השני המבשר את בוא יצחק (לאחר האיזכור הראשון שהיה עם אברהם).
מעניין שהתחושות היִצְחָקיוֹת של שרה מבוטאות בחשש ובסתר (וַתִּצְחַק שָׂרָה בְּקִרְבָּהּ), מכיוון שרוחות השינוי הם אלימות ותוקפניות (וַתְּכַחֵשׁ שָׂרָה לֵאמֹר לֹא צָחַקְתִּי כִּי יָרֵאָה). נראה שמלאכי האפוקליפסה מתנגשים ופוגעים בזרמים העממיים המתונים והריאליסטים.

<הקבלה-היסטורית>
הסיקריים רוצחים מתונים, קיים פחד של יהודים מיהודים, והיהודים המתונים מורידים פרופיל.
</הקבלה-היסטורית>


## סדום מול חזון אברהם - ההכרעה

> בראשית יח טז: וַיָּקֻמוּ מִשָּׁם הָאֲנָשִׁים וַיַּשְׁקִפוּ עַל פְּנֵי סְדֹם; וְאַבְרָהָם הֹלֵךְ עִמָּם לְשַׁלְּחָם.  

מעניין שהאנשים יוצאים בשליחות אברהם, אך בהסתיגות ופחד של שרה.

> בראשית יח יז: וַיהוָה אָמָר: הַמְכַסֶּה אֲנִי מֵאַבְרָהָם אֲשֶׁר אֲנִי עֹשֶׂה.  
> בראשית יח יח: וְאַבְרָהָם הָיוֹ יִהְיֶה לְגוֹי גָּדוֹל וְעָצוּם; וְנִבְרְכוּ בוֹ כֹּל גּוֹיֵי הָאָרֶץ.  
> בראשית יח יט: כִּי יְדַעְתִּיו לְמַעַן אֲשֶׁר יְצַוֶּה אֶת בָּנָיו וְאֶת בֵּיתוֹ אַחֲרָיו וְשָׁמְרוּ דֶּרֶךְ יְהוָה לַעֲשׂוֹת צְדָקָה וּמִשְׁפָּט לְמַעַן הָבִיא יְהוָה עַל אַבְרָהָם אֵת אֲשֶׁר דִּבֶּר עָלָיו.  
> בראשית יח כ: וַיֹּאמֶר יְהוָה זַעֲקַת סְדֹם וַעֲמֹרָה כִּי רָבָּה; וְחַטָּאתָם כִּי כָבְדָה מְאֹד.  
> בראשית יח כא: אֵרְדָה נָּא וְאֶרְאֶה הַכְּצַעֲקָתָהּ הַבָּאָה אֵלַי עָשׂוּ כָּלָה; וְאִם לֹא אֵדָעָה.  

עד התקופה הזאת, אברהם היה מסוייג מסדום, אבל ביחסי שייכות עם לוט - שהוא פָן אחד של סדום.
עכשיו מתעורר דיון רגשים על השאלה האם חזון אברהם - של חברת מופת ואור לגויים - בכלל יכול להתקיים בשכנות לסדום. יש טענה שכל עוד סדום קיימת - אברהם לא יוכל להגשים את ייעודו, עקב שחיתות סדום.
אברהם מרגיש שהגיע רגע הכרעה.

> בראשית יח כב: וַיִּפְנוּ מִשָּׁם הָאֲנָשִׁים וַיֵּלְכוּ סְדֹמָה; וְאַבְרָהָם עוֹדֶנּוּ עֹמֵד לִפְנֵי יְהוָה.  

המהפכה כבר מתחילה להתגלגל, אבל אברהם עודנו קרוע בין הרצון לשמר את לוט וסדום, לבין הכורח לחסל את סדום.

> בראשית יח כג: וַיִּגַּשׁ אַבְרָהָם וַיֹּאמַר: הַאַף תִּסְפֶּה צַדִּיק עִם רָשָׁע.  
> בראשית יח כד: אוּלַי יֵשׁ חֲמִשִּׁים צַדִּיקִם בְּתוֹךְ הָעִיר; הַאַף תִּסְפֶּה וְלֹא תִשָּׂא לַמָּקוֹם לְמַעַן חֲמִשִּׁים הַצַּדִּיקִם אֲשֶׁר בְּקִרְבָּהּ.  
> בראשית יח כה: חָלִלָה לְּךָ מֵעֲשֹׂת כַּדָּבָר הַזֶּה לְהָמִית צַדִּיק עִם רָשָׁע וְהָיָה כַצַּדִּיק כָּרָשָׁע; חָלִלָה לָּךְ הֲשֹׁפֵט כָּל הָאָרֶץ לֹא יַעֲשֶׂה מִשְׁפָּט.  
> בראשית יח כו: וַיֹּאמֶר יְהוָה אִם אֶמְצָא בִסְדֹם חֲמִשִּׁים צַדִּיקִם בְּתוֹךְ הָעִיר וְנָשָׂאתִי לְכָל הַמָּקוֹם בַּעֲבוּרָם.  

אברהם קרוע כי בסדום יש אלמנטים של צדק ומשפט, וחיסול סדום נתפס ש"שפיכת התינוק עם המים" - כפיתרון רדיקלי מדי שיגרום גם טוב אבל גם נזק וחוסר צדק. אברהם שואל האם ניתן "לתקן" את סדום: לסנן החוצה את האלמנטים המושחתים ולהשאיר על מכונם את היסודות הטובים של סדום.
אברהם עונה לעצמו שאין מספיק יסודות כאלו.

> בראשית יח כז: וַיַּעַן אַבְרָהָם וַיֹּאמַר: הִנֵּה נָא הוֹאַלְתִּי לְדַבֵּר אֶל אֲדֹנָי וְאָנֹכִי עָפָר וָאֵפֶר.  
> בראשית יח כח: אוּלַי יַחְסְרוּן חֲמִשִּׁים הַצַּדִּיקִם חֲמִשָּׁה הֲתַשְׁחִית בַּחֲמִשָּׁה אֶת כָּל הָעִיר; וַיֹּאמֶר לֹא אַשְׁחִית אִם אֶמְצָא שָׁם אַרְבָּעִים וַחֲמִשָּׁה.  

עָפָר - האנשים הפרטיים שמרכיבים חברה. וָאֵפֶר - תוצר השריפה - "צילום" קפוא וסטגננטי של מצב.
אברהם חווה את עצמו כחברה הרוסה, שריד לא מתפקד של מה שהיה פעם.
הוא נאחז בחרדה בקצת הטוב שעדיין יש בסדום, כמו טובע שנאחז בקרש בלב ים.

> בראשית יח כט: וַיֹּסֶף עוֹד לְדַבֵּר אֵלָיו וַיֹּאמַר אוּלַי יִמָּצְאוּן שָׁם אַרְבָּעִים; וַיֹּאמֶר לֹא אֶעֱשֶׂה בַּעֲבוּר הָאַרְבָּעִים.  
> בראשית יח ל: וַיֹּאמֶר אַל נָא יִחַר לַאדֹנָי וַאֲדַבֵּרָה אוּלַי יִמָּצְאוּן שָׁם שְׁלֹשִׁים; וַיֹּאמֶר לֹא אֶעֱשֶׂה אִם אֶמְצָא שָׁם שְׁלֹשִׁים.  
> בראשית יח לא: וַיֹּאמֶר הִנֵּה נָא הוֹאַלְתִּי לְדַבֵּר אֶל אֲדֹנָי אוּלַי יִמָּצְאוּן שָׁם עֶשְׂרִים; וַיֹּאמֶר לֹא אַשְׁחִית בַּעֲבוּר הָעֶשְׂרִים.  
> בראשית יח לב: וַיֹּאמֶר אַל נָא יִחַר לַאדֹנָי וַאֲדַבְּרָה אַךְ הַפַּעַם אוּלַי יִמָּצְאוּן שָׁם עֲשָׂרָה; וַיֹּאמֶר לֹא אַשְׁחִית בַּעֲבוּר הָעֲשָׂרָה.  
> בראשית יח לג: וַיֵּלֶךְ יְהוָה כַּאֲשֶׁר כִּלָּה לְדַבֵּר אֶל אַבְרָהָם; וְאַבְרָהָם שָׁב לִמְקֹמוֹ.  

לאחר התלבטויות קורעות ונוראיות - אברהם מגיע לקונצנזוס שאין מנוס מלבטל את סדום לגמרי.

<הקבלה-היסטורית>
האליטה המסורתית והאוטנתית בעם קרועה בשאלת המרד עם הרומאים והיחס לשכבת השלטון היהודית (הכנועה לרומאים). לבסוף מתגבש קונצנזוס שאין מנוס ממרד כולל, ומהרס השלטון. מעניין מאוד, שלפי הכתוב, המרד ברומאים לא נועד להחזיר את המלוכה היהודית, אלא להיפך: להוביל לחברה אינדיבידואליסטית/אנארכית אוטופית.
</הקבלה-היסטורית>


