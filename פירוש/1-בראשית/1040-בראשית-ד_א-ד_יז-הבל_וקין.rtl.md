## הבל וקין
TODO: לתת כותרת יותר עמוקה

הסיפור של הבל וקין ממשיך את סיפור הגן בעדן - אבל משנה מיקוד.
בעוד שסיפור הגן התמקד בתהליך יצירת המעמדות, הסיפור של קין והבל מתמקד בתהליך של הקצנת מִבְנֶי השליטה החברתית.

סיפור קין והבל מתחיל בכך שהאדם מסליל ומגביל את האישה, ומתוך כך האישה ״אוכלת מעץ הדעת טוב ורע״ - כלומר מפתחת מערכת מוסרית - ככלי להתמודדות עם האדם.
הופעתה של אותה מערכת מוסרית משנה באופן דרמטי את חווית הקיום האנושית: האנושות ״יוצאת מהגן בעדן״.
חווית הקיום החדשה גוררת בהכרח צמיחה של נרטיבים ממשמעים חדשים: ״בני האדם הראשונים״.

הערה: `יְהוָה` ולא `אֱלֹהִים`: סיפור קין והבל אמנם מתאר התפתחות היסטורית, אבל ההתפתחות הזאת היא כמעט בעל-כורחה. מה שמניע את ההתפתחות הוא בעיות במציאות ולא ״רוח של התפתחות״.

<הקבלה-היסטורית>
**TODO: לבדוק - ייתכן שההיתנצלות והאירופוצנטריות יכולות להידחות למאוחר יותר**
כאמור בהקדמה, מלאכת הפרוש מתבצעת בשני שלבים: קודם התרגום לפי המילון, ורק אז ״הלבשה״ של התוצר על רצף ההיסטוריה.
פירוש הבסיסי - התרגום לפי המילון - יתרגם כל סיפור ל״סיפור אנושי ארכיטיפי״, שניתן להלביש על נקודות שונות בהיסטוריה: סיפור ארכיטיפי שמאפשר לנו להבין מהלכים היסטוריים מזווית חדשה, ואפילו לפרש את המציאות הקיימת באופן עמוק יותר.
אבל השלב השני - ההלבשה על היסטוריה ספציפית - נותן חוויה יותר עשירה ומחוברת-רגשית.
ניסיתי - ככל הניתן - ובהצלחה מוגבלת מאוד - להפריד בין שני השלבים.
התנצלות: ההלבשה על ההיסטוריה היא במובהק אירופוצנטרית, מן הסתם כי אני לא בקיא בהיסטורית העולם...
</הקבלה-היסטורית>

> בראשית ד א: וְהָאָדָם יָדַע אֶת חַוָּה אִשְׁתּוֹ; וַתַּהַר וַתֵּלֶד אֶת קַיִן וַתֹּאמֶר קָנִיתִי אִישׁ אֶת יְהוָה.  

דווקא מתוך כך שהאדם הסליל והגביל את האישה (`וְהָאָדָם יָדַע אֶת חַוָּה אִשְׁתּוֹ`) - מתעורר מתוך האישה זרם אוונגרדי מרדני (`וַתַּהַר וַתֵּלֶד` - ייתכן ש`וַתַּהַר` - רומז לחשיבות: כמו הר גבוה).
אותו ילד חדש נולד מתוך כך שהאישה מפתחת מערכת מוסרית: הנרטיב החדש מזהה את המוסר כ״הליכה בדרך הנכונה״ - כ״המציאות האמיתית״ (`יְהוָה`).
הנרטיב החדש קורא להתאמץ ולעבוד על עצמך כדי להיות מוסרי - לקנות מידות טובות (`קָנִיתִי אִישׁ אֶת יְהוָה`).
קַיִן מביא לעולם סיפור שבו יש **משמעות לחיי אדם הפשוט**: הערכה עמוקה לקִנְיָן המידות - לצעידה בדרך הנכונה למרות הקושי.

<הקבלה-היסטורית>
המֵסֶר ״גם לאיכר הפשוט יש דרך משמעותית וחשיבות בעולם״ - הוא מסר בסיסי בתרבויות קדומות:
1. **מצרים העתיקה** (מהאלף הרביעי לפנה"ס): מושג ה-*מַאַת* (Ma'at) - סדר קוסמי, צדק ואמת.
   כל אדם, מפרעה ועד האיכר הפשוט, נדרש לחיות לפי מאת. בספר המתים, לב הנפטר נשקל מול נוצת מאת - לא העושר או המעמד קובעים, אלא האם חי בדרך הנכונה.
2. **שוּמֶר ומסופוטמיה** (מהאלף השלישי לפנה"ס): מושגי *מֶה* (me) - החוקים האלוהיים שמסדירים את הקיום.
   האדם הפשוט מוצא משמעות בשמירה על הסדר החברתי שנקבע על ידי האלים. האפוס של גילגמש מלמד שגם המלך כבול לגורלו - הדרך הנכונה היא לקבל את מגבלות האדם.
3. **הוֹדוּ הוֶודית** (מהאלף השני לפנה"ס): מושג ה-*ריטַה* (Ṛta), ומאוחר יותר *דְהַרְמַה* (Dharma) - הסדר הקוסמי והחובה האישית.
   כל אדם נולד עם דהרמה משלו - האיכר שעושה את עבודתו בנאמנות מקיים את הדהרמה שלו בדיוק כמו הכוהן. הבהגווד-גיטא מדגישה: עשה את חובתך ללא התייחסות לתוצאות.
4. **יהדות המקרא** (מהאלף השני לפנה"ס): המיתוס המכונן: כל העם היו עבדים במצרים, ויצאו לחירות כדי להיות עבדי ה'.
   האדם נברא `בְּצֶלֶם אֱלֹהִים`, והמלך עצמו מצווה `לְבִלְתִּי רוּם לְבָבוֹ מֵאֶחָיו`.
5. **פרס - הזרתוסטריות** (מהאלף השני-הראשון לפנה"ס): מושג ה-אַשַׁה (𐬀𐬱𐬀, Aša) - האמת, הצדק והסדר הקוסמי.
   כל אדם נקרא לבחור בין אשה (אמת) ל-דְרוּג' (שקר/כאוס), ולהשתתף באופן פעיל במאבק הקוסמי. השלישייה מחשבה-טובה דיבור-טוב ומעשה-טוב פתוחה לכל אדם ללא תלות במעמד. החקלאי שמעבד את האדמה עושה עבודת קודש.
6. **יוון העתיקה** (המאה ה-8-4 לפנה"ס): מושג ה-אֲרֶטֵה (ἀρετή) - המצוינות או הסגולה.
   מהומרוס ועד אריסטו והסטואיקנים, האידיאל היווני היה שכל אדם יכול לחיות חיים ראויים על ידי פיתוח סגולותיו - גם העבד אפיקטטוס יכול להיות חופשי יותר מהקיסר אם הוא חי בהתאם לשכל.
7. **סין העתיקה - קונפוציאניזם** (המאה ה-6-5 לפנה"ס): מושג ה-*דָאוֹ* (道, הדרך) וה-*לי* (禮, הטקסים/הנימוסים).
   קונפוציוס לימד שכל אדם יכול להפוך ל"אדם מעולה" (君子) על ידי הליכה בדרך הנכונה - לא בזכות מוצא אלא בזכות התנהגות מוסרית.
8. **סין העתיקה - בודהיזם** (המאה ה-6-5 לפנה"ס): שמונה קיפולי הדרך הנאצלת - השקפה נכונה, דיבור נכון, מעשה נכון וכו'.
   הבודהא דחה את מערכת הקאסטות ולימד שכל אדם, מנסיך ועד "בלתי-נגיע", יכול להגיע לנירוונה אם הולך בדרך. הברהמין האמיתי הוא לא מי שנולד לכך, אלא מי שחי כך.
9. **הנצרות הקדומה** (המאה ה-1 לספירה): "אשרי ענווי רוח כי להם מלכות השמים".
   הדרך הצרה קשה אך מובילה לחיים. העני, העבד, האישה - כולם שווים בפני האל אם הולכים בדרך ישו.
</הקבלה-היסטורית>

> בראשית ד ב: וַתֹּסֶף לָלֶדֶת אֶת אָחִיו אֶת הָבֶל; וַיְהִי הֶבֶל רֹעֵה צֹאן וְקַיִן הָיָה עֹבֵד אֲדָמָה.  

ההתגבשות של קַיִן מעוררת נרטיב ממשמע מנוּגד - ריאקציונרי - נרטיב של חוסר משמעות בדַוְוקָא: ״הֶבֶל״ = חוסר מטרה.
הֶבֶל הוא ריאקציה לנטל הסמוי של קַיִן: הדחף האנושי למצוא "משמעות" הוא עצמו מלכודת - הוא יוצר את החרדה שקַיִן מציע "לפתור" ("לך בדרך ותהיה בעל ערך").
הֶבֶל יוצא מהמשחק: השאלה "למה אני כאן" היא עצמה הכלא.

הבדלי הנרטיבים גוזרים גם נתיבי התפתחות שונים:
- קַיִן ממוּקד בעבודת המידות: הוא מדבר אל ״הערכים האוניברסליים״ ונוטה לצמצם את חשיבותם של גבולות (קבוצות, עמים, תרבויות).
  קַיִן פונה אל האוכלוסייה כולה - באידאל של ״לעבוד על עצמך״: `קַיִן הָיָה עֹבֵד אֲדָמָה`.
- הֶבֶל ממוקד במציאות עצמה: כל קבוצה מוצאת את דרכה בעולם.
  הֶבֶל אינו מחפש אוניברסליות - הוא מספק דרך מחשבה לא מחייבת לקבוצות באשר הן שם: `וַיְהִי הֶבֶל רֹעֵה צֹאן`.

<הקבלה-היסטורית>
המסר של "פשוט לחיות, בלי לחפש משמעות או להקריב על מזבח המידות" - גם הוא מסר בסיסי בתרבויות קדומות:
1. **מסופוטמיה** (האלף השלישי-השני לפנה"ס): עצת שִׁידוּרִי באפוס גילגמש.
   גילגמש מחפש חיי נצח, אך נענה: "כשהאלים בראו את האנושות, מוות הם הקצו לה... מלא כרסך, שמח יומם ולילה, עשה כל יום חג". קבלת המגבלה והנאה מההווה.
2. **הוֹדוּ - צ'רוואקה / לוקאיאטה** (מהמאה ה-6 לפנה"ס): מטריאליזם אתאיסטי.
   דחיית הוודות, הקארמה והגלגול. אין נשמה, אין עולם הבא. "כל עוד אתה חי, חיה בשמחה. אכול חמאה מזוקקת גם אם תצטרך ללוות".
3. **סין העתיקה - דאואיזם** (המאה ה-6-4 לפנה"ס): מושג ה-וּו-וֵיי (無為) - אי-עשייה, אי-התאמצות.
   לאו דזה וג'ואנג דזה כריאקציה לקונפוציוס: "כשנזנח הדאו הגדול, הופיעו 'חסד' ו'צדק'." עצם הדיבור על מידות טובות הוא סימפטום למחלה. האידיאל: לזרום כמו מים, בלי לחשוב על "הדרך הנכונה".
4. **יוון - הסופיסטים** (המאה ה-5 לפנה"ס): רלטיביזם.
   פרוטגורס: "האדם הוא מידת כל הדברים." גורגיאס: "שום דבר לא קיים; אם קיים - אי אפשר לדעת; אם אפשר לדעת - אי אפשר לתקשר." לימדו רטוריקה - איך לנצח, לא איך למצוא אמת.
5. **יוון - הקינאים** (המאה ה-4 לפנה"ס): דחיית כל המוסכמות.
   דיוגנס בחבית שאמר לאלכסנדר "זוז, אתה מסתיר לי את השמש." לא "דרך אחרת" - דחייה של עצם הרעיון שיש דרך. לחיות כמו כלב (κύων), בלי נורמות.
6. **יוון - אפיקורוס** (המאה ה-4-3 לפנה"ס): מושג ה-אטרקסיה (ἀταραξία) - שלוות נפש.
   האלים לא מתעניינים בנו, אין חיים אחרי המוות. המטרה: צמצום סבל דרך חיים פשוטים, חברים, והימנעות משאיפות גדולות ומפוליטיקה.
7. **יהדות - קהלת** (המאה ה-3 לפנה"ס?): `הֲבֵל הֲבָלִים... הַכֹּל הָבֶל`
   `מוֹתַר הָאָדָם מִן הַבְּהֵמָה אָיִן` המסקנה: `לֵךְ אֱכֹל בְּשִׂמְחָה לַחְמֶךָ` - לא דחיית אלוהים, אבל דחיית חיפוש המשמעות בעמל.
</הקבלה-היסטורית>

### הרג הבל ותוצאותיו

> בראשית ד ג: וַיְהִי מִקֵּץ יָמִים; וַיָּבֵא קַיִן מִפְּרִי הָאֲדָמָה מִנְחָה לַיהוָה.

המתח הדיאלקטי בין קין להבל הוליד הרבה דיונים ציבוריים (`יָמִים`) שהביעו את קין לתחושה של מאיסה ו״עד כאן״ (`מִקֵּץ` - כמו `קַצְתִּי בְחַיַּי מִפְּנֵי בְּנוֹת חֵת` - בראשית כז:מו).
קין פותח במאבק הסברתי: הוא מציג את השיפור והחיוביות (`פְּרִי`) שהוא מביא לאוכלוסיה (`הָאֲדָמָה`), ככלי ״להנחות״ את העולם אל הנרטיב שלו (`מִנְחָה לַיהוָה`).

בפסוק הזה יש תפנית היסטורית דרמטית:
קין עובר מהמצב המסורתי של נרטיב ממשמע ומגדיר זהות של קבוצה, לתודעה של הפצת הדרך ו״לחץ״ על אוכלוסיות אחרות לְקַבלה: קין מפתח תודעה של התפשטות-תרבותית.

> בראשית ד ד: וְהֶבֶל הֵבִיא גַם הוּא מִבְּכֹרוֹת צֹאנוֹ וּמֵחֶלְבֵהֶן; וַיִּשַׁע יְהוָה אֶל הֶבֶל וְאֶל מִנְחָתוֹ.  

בתגובה לניצני האגרסיביות של קין, גם הבל מציג קבוצות מוּבחרות שפועלות בדרכו.
ייתכן שהטקסט רומז גם לכך שהעולם רואה את הבל באופן סלקטיבי ושיטחי: העולם מתרשם מקבוצות-של-הבל בראשית דרכן (אולי `מִבְּכֹרוֹת` רומז לשלבים הראשונים) - בהן השיטה מתבטאת בחופש אישי ושפע מתוך דינאמיות כלכלית ומחשבה יצירתית (`וּמֵחֶלְבֵהֶן`), אבל העולם מתעלם מקבוצות שהשיטה הובילה אותן להדוניזם, אובדן סולידריות וריקבון.
העולם ״מתרשם״ מההנחייה של הבל (`וַיִּשַׁע יְהוָה אֶל הֶבֶל וְאֶל מִנְחָתוֹ`) - אולי מתוך נטייה לשטחיות (`וַיִּשַׁע` - להסתכל באופן של לסמוך - ראה [ניתוח לשוני](../../ניתוחים-לשוניים/וַיִּשַׁע.rtl.md)).

> בראשית ד ה: וְאֶל קַיִן וְאֶל מִנְחָתוֹ לֹא שָׁעָה; וַיִּחַר לְקַיִן מְאֹד וַיִּפְּלוּ פָּנָיו.  

הדרך שקַיִן רוצה להנחות את העולם בה, לא מושכת את הלבבות (`וְאֶל קַיִן וְאֶל מִנְחָתוֹ לֹא שָׁעָה`).
זה מכניס את קין למצוקה קיומית קשה `וַיִּחַר לְקַיִן מְאֹד`: הדרך של קַיִן (`פָּנָיו` - לפי המילון) נתפסת כנחותה (`וַיִּפְּלוּ` - נוֹמֶך הוא נחיתות ושפלות לפי המילון).

> בראשית ד ו: וַיֹּאמֶר יְהוָה אֶל קָיִן:  לָמָּה חָרָה לָךְ וְלָמָּה נָפְלוּ פָנֶיךָ.  

קַיִן נכנס לחשבון-נפש וחיפוש דרך:
- למה אתה במצוקה (`לָמָּה חָרָה לָךְ`)? למה הידחקות הצידה היא בכלל דבר רע?
- מה גורם לכך שדרכך נתפסת כנחותה (`לָמָּה נָפְלוּ פָנֶיךָ`)?

האופי של קַיִן הוא ציר מרכזי בהתפתחות הזאת.
קַיִן הוא התוצר והתוצאה של האכילה מעץ הדעת טוב ורע: המהות של קַיִן היא לגבש מערכת מוסרית כדי להתמודד עם המתח המעמדי.
קַיִן הוא המשך של תהליך רווי ב״אמירות״: תהליך של דיוק ושִׁיוּם (אמירה - לפי המילון). טוב ורע הם - מטבעם - אמירות אוניברסליות שנוטות לשכלתנות.
אז חשבון הנפש הזה של קַיִן כרוך בשִׁיוּם והבנה (`וַיֹּאמֶר יְהוָה אֶל קָיִן`).

> בראשית ד ז: הֲלוֹא אִם תֵּיטִיב שְׂאֵת וְאִם לֹא תֵיטִיב לַפֶּתַח חַטָּאת רֹבֵץ; וְאֵלֶיךָ תְּשׁוּקָתוֹ וְאַתָּה תִּמְשָׁל בּוֹ.  

וכאן מגיעה עוד התפתחות דרמטית:
1. בתגובה לשאלה `לָמָּה נָפְלוּ פָנֶיךָ` - מה גורם לכך שדרכך נתפסת כנחותה:
   קַיִן מנתח ומבין את הנִיראוּת הסלקטיבית של הבל - את זה שהעולם מתמקד ב`בְּכֹרוֹת צֹאנוֹ`, ולכן קַיִן בוחר להדגיש את הצד האפל של הבל:
   קַיִן מגדיר שהעולם פועל כך: תרבות שפועלת לפי עקרונות המוּסר (`אִם תֵּיטִיב`) - מתנשאת ועולה (`שְׂאֵת`): נאמנות לערכים ← שגשוג.
   אבל תרבות שזונחת את עקרונות המוּסר (`וְאִם לֹא תֵיטִיב`) - תרבות שמתפרקת מאזיקי המוּסר ומחפשת חופש אישי (`לַפֶּתַח`) תגיע לשחיתות של עצלות (`חַטָּאת רֹבֵץ` - כלומר חֵטְא של רֹבֵץ).
2. בתגובה לשאלה ` לָמָּה חָרָה לָךְ` - למה הידחקות הצידה היא בכלל דבר רע:
   קַיִן מנתח ומגדיר שבניגוד לרושם החיצוני - המציאות היא הפוכה: דווקא הבל הוא המביט אל קַיִן ״ועיניו כלות״ (`וְאֵלֶיךָ תְּשׁוּקָתוֹ`) כי הוא חופשי מדי וחלש מכדי להתמודד עם קַיִן, ואילו קַיִן הוא ״המושל״ (`וְאַתָּה תִּמְשָׁל בּוֹ`) - הכח בידיו - הוא שמביא יציבות עוצמה ושיגשוג לתרבות.

כלומר, קַיִן מגדיר שהבל הוא ״פופוליסט עף ברוח״, ואילו לקַיִן יש עוצמה פנימית שעולה על רמת הפופולריות שלו באוכלוסיה.

> בראשית ד ח: וַיֹּאמֶר קַיִן אֶל הֶבֶל אָחִיו; וַיְהִי בִּהְיוֹתָם בַּשָּׂדֶה וַיָּקָם קַיִן אֶל הֶבֶל אָחִיו וַיַּהַרְגֵהוּ.  

קַיִן מגבש את המִשנה הזאת (`וַיֹּאמֶר קַיִן`) ומשדר אותה להבל (`אֶל הֶבֶל אָחִיו`).
זה יוצר עימות שגורם לשני המחנות ״להיות״ ולנכוח במלוא זהותם (`בִּהְיוֹתָם`).
גם קַיִן וגם הבל מסיטים את חווית הקיום שלהם למישור של התנגשות של תובנות (`בַּשָּׂדֶה` - השָּׂדֶה הוא מקום של צמחיה - מקום של תובנות על העולם): העימות ממוקד בהתבוננות בעולם ובאופן התנהלותו.

מסתבר שקַיִן צודק: הוא המושל - הוא שיכול להתגייס ולהקריב חוסר נוחות (`וַיָּקָם קַיִן` - לקום זה לצאת מאזור הנוחות) ולנצח.
ובפעם הראשונה מופיע תהליך היסטורי חדש: נרטיב ממשמע שלא ״מת״ (מאבד את היכול להגיב, הופך למאובן ונמוג) אלא ״נהרג״: מושמד ברמה הנרטיבית על ידי נרטיב ממשמע אחר (`וַיַּהַרְגֵהוּ`).
החידוש: מלחמה נרטיבית, מלחמה אידאולוגית.

> בראשית ד ט: וַיֹּאמֶר יְהוָה אֶל קַיִן אֵי הֶבֶל אָחִיךָ; וַיֹּאמֶר לֹא יָדַעְתִּי הֲשֹׁמֵר אָחִי אָנֹכִי.  

לניצחון במלחמת הנרטיבים יש ריאקציה. זהו ניצחון מתוך כפייה ולא מתוך דיון ציבורי.
ומתוך המציאות הזאת עולה ומתגבשת הכרה ושִיוּם (`וַיֹּאמֶר יְהוָה`) של התהליך של ״קין העלים את הבל״ - והכרה במצוקה וברִיק שהבל השאיר אחריו (`אֵי הֶבֶל אָחִיךָ`).

קין נדחף לגבש אבחנה לגבי המאבק עם הבל (`וַיֹּאמֶר`): קין מפריד בין מלחמה אידאולוגית לבין מאבק מעמדי:
קין טוען שהוא לא ״ידע״ את הבל באופן של `וְהָאָדָם יָדַע אֶת חַוָּה אִשְׁתּוֹ` (ראה פסוק א) - כלומר שהוא לא הסליל והגביל אותו (`לֹא יָדַעְתִּי`).
בנוסף, עומד קין על זכותו: אין לי חובה או סיבה לְשַמֶר את הבל - להיפך - אני מעוניין שיעלם (`הֲשֹׁמֵר אָחִי אָנֹכִי`).

האמירה של קין היא לא הסתרה והתחמקות: היא הצהרה שהֵרֶג קין הוא מהלך לגיטימי.

> בראשית ד י: וַיֹּאמֶר מֶה עָשִׂיתָ; קוֹל דְּמֵי אָחִיךָ צֹעֲקִים אֵלַי מִן הָאֲדָמָה.  

הולכת ומתבהרת (`וַיֹּאמֶר`) בעייה שדורשת אינטרוספקטיבה והבנה של המשמעות של מעשה המלחמה האידאולוגית (`מֶה עָשִׂיתָ`):
הרעיונות שהבל דגל בהם (`קוֹל דְּמֵי אָחִיךָ` - קוֹל קשור לשִיוּם לפי המילון) ממשיכים לבעור ומסרבים להעלם מן המציאות (`צֹעֲקִים אֵלַי`) - מן האוכלוסייה (`מִן הָאֲדָמָה`).

> בראשית ד יא: וְעַתָּה אָרוּר אָתָּה מִן הָאֲדָמָה אֲשֶׁר פָּצְתָה אֶת פִּיהָ לָקַחַת אֶת דְּמֵי אָחִיךָ מִיָּדֶךָ.  

התוצאות (`וְעַתָּה`):
האוכלוסייה תשמור לקין טינה מוסתרת (`אָרוּר אָתָּה מִן הָאֲדָמָה`).
נוצר ״מרחב מחשבתי״ באוכלוסייה - שמשמר את החיוּת של הבל - את המסורות והרעיונות (`אֲשֶׁר פָּצְתָה אֶת פִּיהָ` - פה גם הוא קשור לקול ולשִיוּם. לִפצוֹת זה לפתוח - לייצר אזור פתוח).
ובעוד קין רוצה מאמין שהבל נהרג - האוכלוסייה ״סופגת אל תוכה״ את דרכו של הבל (`לָקַחַת אֶת דְּמֵי אָחִיךָ מִיָּדֶךָ`), כך שהתמצית של הבל ממשיכה לחיות מתחת לפני השטח.

> בראשית ד יב: כִּי תַעֲבֹד אֶת הָאֲדָמָה לֹא תֹסֵף תֵּת כֹּחָהּ לָךְ; נָע וָנָד תִּהְיֶה בָאָרֶץ.  

שיתוף הפעולה בין קין לאוכלוסיה נפגע: ככל שקין ינסה ״לטפח״ את האידאולוגיות שלו באוכלוסיה (`כִּי תַעֲבֹד אֶת הָאֲדָמָה`) - האוכלוסייה תתנגד ולא תֵרַתֶם (`לֹא תֹסֵף תֵּת כֹּחָהּ לָךְ`).
האוכלוסייה חוֹוַה את קין (`בָאָרֶץ`) כתלוש (`נָע וָנָד`) (`נָד` - ראה [ניתוח לשוני](../../ניתוחים-לשוניים/נָד.rtl.md)).

> בראשית ד יג: וַיֹּאמֶר קַיִן אֶל יְהוָה:  גָּדוֹל עֲוֹנִי מִנְּשֹׂא.  
> בראשית ד יד: הֵן גֵּרַשְׁתָּ אֹתִי הַיּוֹם מֵעַל פְּנֵי הָאֲדָמָה וּמִפָּנֶיךָ אֶסָּתֵר; וְהָיִיתִי נָע וָנָד בָּאָרֶץ וְהָיָה כָל מֹצְאִי יַהַרְגֵנִי.  

תחושת התלישות גורמת להופעה של תובנה חדשה אצל קין: חוסר אונים.
קין מפנים שהמציאות היא (`וַיֹּאמֶר קַיִן אֶל יְהוָה`) שהוא לוקה בחיסרון מידות בלתי ניתן לתיקון (`גָּדוֹל עֲוֹנִי`), עד כדי חוסר אמון ביכולת שלו להמשיך ולשאת באחריותו כאליטה (`מִנְּשֹׂא`).

קין מוצא את עצמו בעמדה פאסיבית - ״דברים רעים קורים לו״, ואין לו את הכלים כדי לתקן את המצב:
- מצד אחד - קין מבין שהמציאות היא שהוא לא נמצא באותו מקום של האוכלוסייה (`הֵן גֵּרַשְׁתָּ אֹתִי הַיּוֹם מֵעַל פְּנֵי הָאֲדָמָה` - לפי המילון `פְּנֵי` זה בדרך-של, על-פי-העקרונות-של).
- מצד שני - לקין אין את האומץ האינטלקטואלי להכיר במציאות ולהתמודד איתה כמות שהיא (`וּמִפָּנֶיךָ אֶסָּתֵר` - כלומר מפני `יְהוָה`): התמודדות כזאת היא מאיימת מדי וכואבת מדי, ועלולה להוביל למחיקת הזהות (להרג) של קין.

קין מסיק שהעתיד שלו ימשיך את המצב הקיים שבו:
- קין נתפס כתלוש (`וְהָיִיתִי נָע וָנָד בָּאָרֶץ` - כמו מקודם - `נָע וָנָד תִּהְיֶה בָאָרֶץ`)
- קין מתחמק מהכרה במציאות (כמו מקודם - `וּמִפָּנֶיךָ אֶסָּתֵר`)
המסקנה היא שקין יהיה מאוד פגיע: כל נרטיב שיצליח ״לדייק״ את החסרונות של קין - להכריח אותו להתמודד עם המציאות במקום להיסתתר (`כָל מֹצְאִי`) יחסל את קין כנרטיב-ממשמע (`יַהַרְגֵנִי`).

> בראשית ד טו: וַיֹּאמֶר לוֹ יְהוָה לָכֵן כָּל הֹרֵג קַיִן שִׁבְעָתַיִם יֻקָּם; וַיָּשֶׂם יְהוָה לְקַיִן אוֹת לְבִלְתִּי הַכּוֹת אֹתוֹ כָּל מֹצְאוֹ.  

המצב הזה מוליד אצל קין תובנה (`וַיֹּאמֶר לוֹ יְהוָה לָכֵן`), שקין צריך ״לצאת בשצף קצף״ על כל התקפה: כל נרטיב שמאיים על קין (`כָּל הֹרֵג קַיִן` - לא ״כל מי שהרג את קין״ - אלא `הֹרֵג` כפעולה מתמשכת: כל מי ש״עוסק במלאכת הריגת קין״) נתפס כאוייב והתגובה כלפיו צריכה להיות קשה (`שִׁבְעָתַיִם יֻקָּם`).
התגובה הזאת של קין משמעה שקין כבר לא מסוגל לנהל דיון ציבורי איכותי: קין מתייחס לביקורת איכותית כפעולת איבה. קין מקפיד שהמאבק יהיה לגופו של מתקיף ולא לגופו של עניין.

> בראשית ד טז: וַיֵּצֵא קַיִן מִלִּפְנֵי יְהוָה; וַיֵּשֶׁב בְּאֶרֶץ נוֹד קִדְמַת עֵדֶן.  

וקין אכן מתנתק מהמציאות (`וַיֵּצֵא קַיִן מִלִּפְנֵי יְהוָה`).
באופן מסורתי, התפיסה היתה ש-`גַּן בְּעֵדֶן מִקֶּדֶם` (בראשית ב:ח) - כלומר שחווית החיים הקדומה והראשונית היא חוויה של רדיפת הנאה ובריחה מכאב.
אבל עכשיו עולה זרם פילוסופי אקזיסטנציאליסטי, מיואש ופסימי, שמדגיש את ״המצב האנושי״, ורואה בחווית התלישות (`בְּאֶרֶץ נוֹד`) כחווית החיים הראשונית, הקדומה אפילו יותר מחווית העדן (`קִדְמַת עֵדֶן`).

### ניסיון התיקון של חֲנוֹךְ

> בראשית ד יז: וַיֵּדַע קַיִן אֶת אִשְׁתּוֹ וַתַּהַר וַתֵּלֶד אֶת חֲנוֹךְ; וַיְהִי בֹּנֶה עִיר וַיִּקְרָא שֵׁם הָעִיר כְּשֵׁם בְּנוֹ חֲנוֹךְ.  

מקודם ראינו ש-`וְהָאָדָם יָדַע אֶת חַוָּה אִשְׁתּוֹ וַתַּהַר וַתֵּלֶד אֶת קַיִן` (בראשית ד:א): מתוך כך שהאדם הסליל והגביל את האישה - מתעורר מתוך האישה זרם אוונגרדי מרדני.
גם במקרה הזה, מתוך שקין כופה את כללי המשחק שלו על האוכלוסיה ומייצר חיכוך ואיבה ביניהם, גם אשתו של קין (העממיות מסביב לאליטה של קין) חווה את הקונפליקט (`וַיֵּדַע קַיִן אֶת אִשְׁתּוֹ`).
ולכן, מתוך העממיות של קין הולך ונבנה נרטיב ממשמע חדש (`וַתַּהַר וַתֵּלֶד`), שמיועד לפתור או לפחות להחליק את המשבר:
הנרטיב החדש מסַפֶר שקין ״יפנה את כס השלטון״: הוא יפסיק לכפות את עצמו על האוכלוסיה, ויפנה מקום לכח ״ניטרלי״: הפְקִידוּת, המִימְסָד (`חֲנוֹךְ` - כלומר המֵמָסֶד - ראה [ניתוח לשוני](../../ניתוחים-לשוניים/חֲנוֹךְ.rtl.md)).

ה״מוֹסדות״ אמורים להיות מערכת בירוקרטית ניטרלית.
קין הופך ל״אליטה שלא יודעת שהיא אליטה״: הוא באמת מאמין שהמערכת הבירוקרטית היא ניטרלית.
מתחת לפני השטח, כמובן, המצב שונה: מתוך שהפקידות **הגבוהה** מאוּכלסת על ידי ״מלח הארץ״ (קין, אשת קין, חנוך) - הפקידות רק **נֵחֵזֶת** כניטרלית.

בגלל דינאמיקה אנושית טבעית, תת-הכרתית, ובלתי נמנעת - הפקידות הגבוהה בתוך כל ממסד מגבשת זהות קולקטיבית: נורמות ו״סימון מוסרי״ (virtue signalling) שנועדים לגבש את בעלי הכח כיחידה עם נאמנות פנימית והגנה הדדית (שמירה על הכח והמעמד של הקבוצה).

ההתפתחות הקריטית הבאה היא התפתחות של **חיבוּרִיוּת** בין הפקידות הגבוהה במגוון מוסדות: הצבא, המשטרה, מערכת המשפט, שרותים לאזרח.
החיבוריות הזאת היא ״עוד מאותו דבר״: הפקידות הגבוהה במוסדות שונים זקוקה לשיתוף פעולה עם מוסדות אחרים, וכך מתפתחת תודעה של תלות הדדית ושל הגנה הדדית.
כלומר שמבלי לשים לב, המציאות מתגלגלת (`וַיְהִי` - באופן פאסיבי) כך שנרקם מכנה-משותף (`בֹּנֶה עִיר` - לפי המילון - מקבץ של אנשים/נרטיבים בעלי מכנה משותף) בין המוסדות. ה״כותרת״ של העיר הזאת היא אותה כותרת: ״הממסד״ (`וַיִּקְרָא שֵׁם הָעִיר כְּשֵׁם בְּנוֹ חֲנוֹךְ`) - או אם תרצו - ״הממסד העמוק״ (deep state).

לב העניין פה הוא שהעיר הזאת אכן נתפסת כניטרלית - הן על ידי האליטה, והן על ידי האוכלוסיה.
האליטה באמת מאמינה שהעיר משרתת את טובת הכלל - שהעיר היא ״אליטה משרתת״ שמממשת ניהול חברתי מֶיטִיב.
לפחות בהתחלה...
