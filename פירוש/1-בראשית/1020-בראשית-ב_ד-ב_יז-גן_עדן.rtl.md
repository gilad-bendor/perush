# הגָן בעֵדֶן - עולמם של הציידים-מלקטים

הרצף השני נמשך עד מגדל בבל, ומתאר בקווים כללים את הצמתים הגדולים בהתפתחות האנושית.
כל צומת כזאת מתבטאת בשינוי מהותי בחוויה האנושית: האדם של לפני רואה את העולם ואת מקומו בתוכו אחרת מהאדם שאחרי.

סיפור הגן בעדן והגירוש ממנו, המבול ומגדל בבל מהווים יחידה אחת, מסר אחד, תשובה לשאלה אחת: ״למה העולם לא הרמוני יותר?״
המחרוזת הזאת מתארת את ההשתלשלות הטבעית שמובילה ממצב ״טבעי ונקי״ לעולם של מעמדות ושליטה, וגם את נסיונות האדם ליצר עולם הרמוני יותר - נסיונות עם רכיב טראגי ופוקח עיניים.

<עיון>
`יְהוָה אֱלֹהִים`:
בהנגדה לשבעת ימי הבריאה - שבהם ההובלה היתה בשם `אֱלֹהִים` (ההכרח ההיסטורי שדוחף להתפתחות), סיפור הגן בעדן והגירוש ממנו מוּנע על ידי `יְהוָה אֱלֹהִים`:
לפי המילון, `יְהוָה` הוא החוויה של המציאות כמות שהיא נתפסת כרגע (כנראה נגזר מהשורש ״היה״: הָיָה הוֹוֶה ויִהְיֶה).
ובעוד שבשבעת ימי הבריאה המיקוד היה בכח שדוחף את ההתפתחות באופן בלתי נמנע, כאן המיקוד הוא כללי יותר, וכולל את שתי המשמעויות.
ולכן, הפירוש המילולי ל-`יְהוָה אֱלֹהִים` הוא ״המציאות״.

TODO: פרט נמק והסבר. להוסיף הגדרה ל`יְהוָה אֱלֹהִים` במילון.
</עיון>

<הקבלה-היסטורית>
כאמור בהקדמה, מלאכת הפרוש מתבצעת בשני שלבים: קודם התרגום לפי המילון, ורק אז ״הלבשה״ של התוצר על רצף ההיסטוריה.
פירוש של השלב הראשון יהפוך כל סיפור ל״סיפור אנושי ארכיטיפי״, שניתן להלביש על נקודות שונות בהיסטוריה: סיפור ארכיטיפי שמאפשר לנו להבין מהלכים היסטוריים מזווית חדשה, ואפילו לפרש את המציאות הקיימת באופן עמוק יותר.
אבל השלב השני נותן חוויה יותר עשירה ומחוברת-רגשית, וגם מאפשר לפירוש להיות יותר ״מרשים״ ברמה הביקורתית (כלומר מעלה את הסבירות שכותב הטקסט היה מודע לרובד הנסתר).
ניסיתי - ככל הניתן - ובהצלחה מוגבלת מאוד - להפריד בין שני השלבים.
התנצלות: ההלבשה על ההיסטוריה היא במובהק אירופוצנטרית, מן הסתם כי אני לא בקיא בהיסטורית העולם...
</הקבלה-היסטורית>

> בראשית ב ד: אֵלֶּה תוֹלְדוֹת הַשָּׁמַיִם וְהָאָרֶץ בְּהִבָּרְאָם:  בְּיוֹם עֲשׂוֹת יְהוָה אֱלֹהִים אֶרֶץ וְשָׁמָיִם.  

וכך התפתחו (`אֵלֶּה תוֹלְדוֹת`) מגוון חוויות הקיום (`אָרֶץ`) וההשפעה ההדדית בין קבוצות (`שָּׁמַיִם`) בשחר האנושות (`בְּהִבָּרְאָם`).
`בְּיוֹם עֲשׂוֹת יְהוָה אֱלֹהִים אֶרֶץ וְשָׁמָיִם` מרמז שהמציאות (`יְהוָה אֱלֹהִים`) היא שהתהליך הזה מתחיל ללא דיחוי - מרגע שקבוצה מגבשת דיון ציבורי (`יוֹם`) ומבינה את הפער בין ה״אנחנו״ (`אֶרֶץ`) ל״חוץ״ (`שָׁמָיִם`).

> בראשית ב ה: וְכֹל שִׂיחַ הַשָּׂדֶה טֶרֶם יִהְיֶה בָאָרֶץ וְכָל עֵשֶׂב הַשָּׂדֶה טֶרֶם יִצְמָח:  כִּי לֹא הִמְטִיר יְהוָה אֱלֹהִים עַל הָאָרֶץ וְאָדָם אַיִן לַעֲבֹד אֶת הָאֲדָמָה.  

סיפור הגן בעדן מתחיל במצב ״נקי״: האנושות מורכבת מקבוצות קטנות של ציידים מלקטים, שחושבים על קבוצות אחרות כדומים להם, ובלי מעמדות משמעותיים בתוך הקבוצה. (TODO: לנסח יותר טוב)
<מדרש>
`שִׂיחַ הַשָּׂדֶה` - שוח = התכופפות, קמילה - `וְיִשַּׁחוּ כָּל בְּנוֹת הַשִּׁיר` (קוהלת יב ד). חווית קיום של שפיפות וכניעות.
`עֵשֶׂב הַשָּׂדֶה` - לא ברור. אולי עשב = עצב? חווית קיום של הכרח וצורך בעבודה קשה.
</מדרש>
תפיסות עולם אלו עדיין לא נוצרו כי:
`לֹא הִמְטִיר יְהוָה אֱלֹהִים עַל הָאָרֶץ` - בשלב הזה אין ״רצון מבחוץ״ (מים מהשמיים לארץ): כפייה של תרבות אחת על השניה, או כפייה מעמדית.
`אָדָם אַיִן לַעֲבֹד אֶת הָאֲדָמָה` - בשלב הזה עדיין אין נרטיב-ממשמע (`אָדָם`) שמנסה לרכוש השפעה על האוכלוסיה (`אֲדָמָה`).

> בראשית ב ו: וְאֵד יַעֲלֶה מִן הָאָרֶץ וְהִשְׁקָה אֶת כָּל פְּנֵי הָאֲדָמָה.  

הקבוצות הקטנות לא ״גוועות מצמא״ - כלומר יש להם קשיים ורצונות שמאפשרים להם להתקיים: יש בעיות השרדות ורצונות וחיכוחים בתוך הקבוצה - אבל לא במישור שמיצר ״תרבות״: מסורות שבטיות וזהות.

> בראשית ב ז: וַיִּיצֶר יְהוָה אֱלֹהִים אֶת הָאָדָם עָפָר מִן הָאֲדָמָה וַיִּפַּח בְּאַפָּיו נִשְׁמַת חַיִּים; וַיְהִי הָאָדָם לְנֶפֶשׁ חַיָּה.  

נזכיר ונחדד את המושגים `אָרֶץ`, `אֲדָמָה` ו`עָפָר`:
- `אָרֶץ`: כפי שכבר נאמר ביום הבריאה השלישי, ארץ מסמלת חוויות קיום שנוצרו בעקבות רצונות מול ״החוץ״ (השמים).
- `אֲדָמָה`: המרחב המחשבתי שבו נוצרות קבוצות - שבו נוצרים נרטיבים (`אָדָם`) - כלומר - סך האוכלוסיה הרלבנטית.
- `עָפָר`: גרגרי אדמה: אנשים בודדים. עפר תמיד מופיע בהקשר של ריבוי ופיצול (`אֲשֶׁר אִם יוּכַל אִישׁ לִמְנוֹת אֶת עֲפַר הָאָרֶץ גַּם זַרְעֲךָ יִמָּנֶה` - בראשית יג טז).
  העפר מסמל את היוֹת התרבות מורכבת מהרבה פרטים.

המציאות (`יְהוָה אֱלֹהִים`), באופן בלתי נמנע, מגבשת פרטים וקבוצות קטנות (`עָפָר`) מאוכלוסיות מקומיות (`אֲדָמָה`) לכלל **קבוצה בעלת מגוון נרטיבים**.
אמנם מה שנברא בשלב הזה נקרא `אָדָם` - אבל עדיין מדובר במעיין ״טרוֹם אדם״ - אדם, אבל לא במלוא הגדרתו כנרטיב **ממשמע**: עדיין רק `נֶפֶשׁ חַיָּה` - אזור תַחוּם שבו מתרחש שינוי והתפתחות.

<מדרש>
`וַיִּיצֶר` - על פניו - שורש י.צ.ר - בנייה ויצירה. אבל אולי יש כאן אמירה מעניינת, רמז ללחץ וצַרוּת - השורש צ.ר.ר: היצירה של האדם היא מתוך תחושה של מועקה ולחץ וכוֹרח.
</מדרש>

> בראשית ב ח: וַיִּטַּע יְהוָה אֱלֹהִים גַּן בְּעֵדֶן מִקֶּדֶם; וַיָּשֶׂם שָׁם אֶת הָאָדָם אֲשֶׁר יָצָר.  

חווית הקיום שאופפת את ההתפתחויות הראשונות של אותם קבוצות - היא החוויה הקדומה (`קֶּדֶם`) ביותר: הנאה ועִינוּג (`עֵדֶן`) - ומן הסתם גם הצד השני: כאב.
כזכור מהיום השלישי של הבריאה, ״ארץ״ - חווית הקיום - נגזרת ונקראת על שם הרצונות שמייצרים אותה. הארץ שבה חיו אותם קבוצות נקראת `עֵדֶן`: רדיפת ההנאה.

<מדרש>
אמרנו ש`גַּן בְּעֵדֶן` נוצר מתוך רדיפת ההנאה - אבל מן הסתם גם מהצד השני: ההימנעות מכאב.
ייתכן שהטקסט המקראי בוחר להתמקד בצד של ההנאה כדי להדגיש את הנרטיב הכללי של הסיפור: המעבר הבלתי נמנע מ״העולם הקדום המאושר״ אל ״העולם הנוכחי הבעייתי״.
</מדרש>

<ניתוח-לשוני ביטוי="עֵדֶן">
עדן = הנאה וסיפוק:
- `וְהוּא יִתֵּן *מַעֲדַנֵּי* מֶלֶךְ` (בראשית מט כ)
- `הָאֹכְלִים *לְמַעֲדַנִּים* נָשַׁמּוּ בַּחוּצוֹת` (איכה ד ה)
- `וַיֹּאכְלוּ וַיִּשְׂבְּעוּ וַיַּשְׁמִינוּ *וַיִּתְעַדְּנוּ* בְּטוּבְךָ הַגָּדוֹל` (נחמיה ט כה)
</ניתוח-לשוני>

> בראשית ב ט: וַיַּצְמַח יְהוָה אֱלֹהִים מִן הָאֲדָמָה כָּל עֵץ נֶחְמָד לְמַרְאֶה וְטוֹב לְמַאֲכָל וְעֵץ הַחַיִּים בְּתוֹךְ הַגָּן וְעֵץ הַדַּעַת טוֹב וָרָע.  

חווית הקיום של ״הגָן בעֵדֶן״ גורם למגוון הקבוצות (`הָאֲדָמָה`) לפתח תובנות (`עֵץ`) על ציר שבין שני קצוות:
- תובנות של חמדנות ורצון קצר-טווח מצד אחד - תובנות שמרגישות כמו ״יצר הרע״,
- ותובנות עומק שהקבוצה חוֹוָה אותן כנכונות ומוסריות - תובנות שמרגישות כמו ״יצר הטוב״.
ובפירוט:
- תובנות שהקבוצה חומדת/רוצה/נמשכת-אליהם (`נֶחְמָד`) - ושמושכות את הדיון הציבורי אליהן (`לְמַרְאֶה` = דיון ציבורי),
- ותובנות ״מוסריות״ (`טוֹב`) - פחות מושכות, אבל הקבוצה מבינה שהפְנמה שלהם (`לְמַאֲכָל`) נכונה לקבוצה בטווח הארוך.

הקצוות של הציר הזה שבין חמדנות למוסר - מיוצגים על ידי שני עצים:
- `עֵץ הַחַיִּים בְּתוֹךְ הַגָּן` מתייחס ל`נֶחְמָד לְמַרְאֶה`, אבל שֶם העץ מעיד על הַעָרכה אמיתית לייתרונות של `נֶחְמָד לְמַרְאֶה`:
  הכרה בכך שהקצה ״החמדני״ נותן ייתרון גדול: הוא מאפשר דינמיות ושינוי ופרגמטיות (לפי המילון - `חַיִּים`).
  הוא מאפשר נוכחות מלאה ואינטימית בכל המרחב הרעיוני (`בְּתוֹךְ הַגָּן`): נטייה לא להיות חסום במה שמותר או אסור לחשוב.
- `עֵץ הַדַּעַת טוֹב וָרָע` מתייחס ל`טוֹב לְמַאֲכָל`, ומפרט את האופי שלו:
  הוא מייצג נטייה לסווג מחשבות והתנהגויות כרצויות/בזויות: כמוסריות (`טוֹב`) וכלא-מוסריות (`רָע`).
  הוא מייצג גישה מגבילה ביחס ל״שיטוט״ בגן - ובמובן הזה - הוא פחות ״חי״ - פחות דינאמי.

> בראשית ב י: וְנָהָר יֹצֵא מֵעֵדֶן לְהַשְׁקוֹת אֶת הַגָּן; וּמִשָּׁם יִפָּרֵד וְהָיָה לְאַרְבָּעָה רָאשִׁים.  
> בראשית ב יא: שֵׁם הָאֶחָד פִּישׁוֹן הוּא הַסֹּבֵב אֵת כָּל אֶרֶץ הַחֲוִילָה אֲשֶׁר שָׁם הַזָּהָב.  
> בראשית ב יב: וּזֲהַב הָאָרֶץ הַהִוא טוֹב; שָׁם הַבְּדֹלַח וְאֶבֶן הַשֹּׁהַם.  
> בראשית ב יג: וְשֵׁם הַנָּהָר הַשֵּׁנִי גִּיחוֹן הוּא הַסּוֹבֵב אֵת כָּל אֶרֶץ כּוּשׁ.  
> בראשית ב יד: וְשֵׁם הַנָּהָר הַשְּׁלִישִׁי חִדֶּקֶל הוּא הַהֹלֵךְ קִדְמַת אַשּׁוּר; וְהַנָּהָר הָרְבִיעִי הוּא פְרָת.  

ה`נָהָר` (כלומר שטף המים - הרצונות שמזינים ויוצרים את חווית החיים והתובנות) של הגן בעדן (חווית החיים שמבוססת על הנאה) מחולק לארבע זרמים עיקריים (`אַרְבָּעָה רָאשִׁים`), המיצגים ארבע סוגי הנאה/כאב בסיסיים - מהבסיסי (שמזוהה יותר עם תרבויות פרימיטיביות) לעִילִי (שמזוהה יותר עם תרבויות מפותחות):
1. `פִּישׁוֹן` - משורש פ.ו.שׁ - פְּשִׁיה/התפשׁטות. כלומר - הרצון להתפשט, לגדול ולהשתלט.
   הנהר הזה מייצר (`סֹּבֵב` - מלשון סיבה) - חווית קיום (`אֶרֶץ`) תזזיתית ודינמית (`הַחֲוִילָה` - מהשורש ח.ו.ל - ריקוד, נפילה, חרדה).
   <מדרש>
   ייתכן ש-`זָּהָב` = זֶה-הָב = תן לי את זה: `אֶרֶץ הַחֲוִילָה` מעודדת להשיג, לצבור, לתתרחב.
   יתכן ש-`שָׁם הַבְּדֹלַח וְאֶבֶן הַשֹּׁהַם` מייצגים את הצד הבעייתי של `פִּישׁוֹן`:
   - `בְּדֹלַח` - אולי מלשון דליחות ועכירות: מריבות וסיכסוכים שנוצרים ממלחמות שליטה, כח, ותאווֹת.
   - `אֶבֶן הַשֹּׁהַם` - אולי מייצג חלומות לא ריאליים שגורמים לריפיון ידיים:
     `אֶבֶן` - חומר יבש ומוצק - ללא דינאמיות
     `שֹּׁהַם` אולי משורש ש.ו.ה - לדמיין משהו - להשוות למשהו (פעולה שהיא הבסיס לחמדנות: השווה מה יש לי מול מה יש לאחרים)
   </מדרש>
3. `גִּיחוֹן` - משורש ג.י.ח - לפרוץ ולנגוח: הרצון להתנגש ולהתמודד ולהיות חזק.
   <מדרש>
   הנהר מייצר (`סֹּבֵב` - מלשון סיבה) את כל ארץ כוש:
   `כּוּשׁ` - אולי כמו `וַיִּשְׁמַן יְשֻׁרוּן וַיִּבְעָט שָׁמַנְתָּ עָבִיתָ *כָּשִׂיתָ*` (דברים לב טו) - אטימות, חוזק-יד וקשיות-עורף.
   (או אולי מלשון הכשת הנחש (שורש שלא מופיע בתורה) - בדומה לנגיחה ?)
   </מדרש>
4. `חִדֶּקֶל` - לא ברור.
   <מדרש>
   אולי חד+קל:
   - חד: כמו חֶדְוָה (משורש ח.ד.ה): שמחה של כח וביטחון
   - קל: כמו קָלוֹן (משורש ק.ל.ה): החשש מביזוי ובוּשה
   הרצון להיות `אַשּׁוּר` - כלומר שהאחרים מאשרים אותו ותומכים בו, והפחד מקלון וחוסר אישור.
   </מדרש>
5. `פְרָת` - משורש פ.ר.ה - פריון ויצירה: ההנאה שביצירה, בניה ומימוש עצמי.

ייתכן שסדר הנהרות הוא לפי רמת המורכבות התרבותית - ממוטיבציות שקשורות לתרבויות פרימיטיביות, למוטיבציות של תרבויות מתקדמות:
1. `פִּישׁוֹן` - תרבות ממוקדת חיי שפע
2. `גִּיחוֹן` - תרבות מיליטנטית ממוקדת עוצמה
3. `חִדֶּקֶל` - תרבות שיבטית ממוקדת כבוד
4. `פְרָת` - תרבות ממוקדת יצירה ומימוש העצמי

> בראשית ב טו: וַיִּקַּח יְהוָה אֱלֹהִים אֶת הָאָדָם; וַיַּנִּחֵהוּ בְגַן עֵדֶן לְעָבְדָהּ וּלְשָׁמְרָהּ.  

המציאות (`יְהוָה אֱלֹהִים`) כוֹפַה (`וַיִּקַּח`) את הקבוצות (`הָאָדָם`)  לחווית קיום של רדיפה אחר הנאות (`גַן עֵדֶן`).
במובן מסויים, התרבות ״משועבדת״ לרדיפת ההנאות (`לְעָבְדָהּ`) אך גם מאסדרת את הנורמות החברתיות (`לְשָׁמְרָהּ`).

> בראשית ב טז: וַיְצַו יְהוָה אֱלֹהִים עַל הָאָדָם לֵאמֹר:  מִכֹּל עֵץ הַגָּן אָכֹל תֹּאכֵל.  

כורח המציאות (`וַיְצַו יְהוָה אֱלֹהִים`) מוביל את התרבות לפתח תובנות בכל תחומי החיים (`מִכֹּל עֵץ הַגָּן אָכֹל תֹּאכֵל`), וזה מוביל באופן בלתי נמנע לתהליך של התפתחות.

> בראשית ב יז: וּמֵעֵץ הַדַּעַת טוֹב וָרָע לֹא תֹאכַל מִמֶּנּוּ:  כִּי בְּיוֹם אֲכָלְךָ מִמֶּנּוּ מוֹת תָּמוּת.  

כאמור - `עֵץ הַדַּעַת טוֹב וָרָע` הוא הצמדת תוויות של ״טוב״ ושל ״רע״ לדברים: זה מוסרי וזה לא.
בשלב הזה, התרבויות הן קבוצות קטנות - נגיד קבוצת ציידים/מלקטים - בלי מתחים מעמדיים ובלי נסיונות כפייה-תרבותית על קבוצות אחרות (בדגש: כפייה **תרבותית**. לוחמה היתה תמיד).
בשביל הקבוצות הקטנות האלה, מערכות מוסר מובילות לחיכוכים מיותרים, מחנאוּת והתבצרות בעמדות.
בשביל הקבוצות הקטנות האלה, מערכות מוסר הם ״מוות״ (לפי המילון - סטגנציה): הגבלת היכולת להשתנות, להגיב, ולהיות פרגמטיים.
הצורך בחוק ומשפט, בכפיית נורמות חברתיות, ובמסגרות מאסדרות - חשוב ועוזר לקבוצות גדולות יותר: ערים ועמים - אך מכביד מאוד על קבוצות קטנות של ציידים/מלקטים.
אם נחשוב על משפחה גרעינית בריאה - היחסים בין בני המשפחה הם מאוד גמישים ולא מוגדרים. משפחה שחוותה הרבה מתחים ופגיעות בין בני המשפחה תיאלץ לפתח ״קווים אדומים״ ולהגדיר ״התנהגויות טובות״ - אבל זאת תהיה משפחה לא בריאה, עם חשבונאות וחוסר יכולת להשתנות מהר ולפי הנסיבות.
כלומר, בקבוצות קטנות - הליכה בכיוון של פיתוח המוסר - משמעותה סטגנציה והיכחדות.
