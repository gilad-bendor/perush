# הגָן בעֵדֶן - עולמם של הציידים-מלקטים

"אצל רבים הלכה והתחזקה הדעה שכולם שגו שגיאה נוראה ברדתם מהעצים.
  היו שאמרו שגם עניין העצים עצמם היה צעד לא נבון, ומוטב היה לולא עזבו את האוקיינוסים מלכתחילה."
(דאגלס אדמס - מדריך הטרמפיסט לגלקסיה)

סיפור הגן בעדן והגירוש ממנו, המבול ומגדל בבל מהווים יחידה אחת, מסר אחד, תשובה לשאלה אחת: ״למה העולם לא הרמוני יותר? מה השתבש?״
המחרוזת הזאת מתארת את ההשתלשלות הטבעית שמובילה ממצב של תמימות פשוטה - לעולם של מעמדות ושליטה, וגם את נסיונות האדם ליצר עולם הרמוני יותר - נסיונות עם רכיב טראגי ופוקח עיניים.

<עיון>
`יְהוָה אֱלֹהִים`:
בהנגדה לשבעת ימי הבריאה - שבהם ההובלה היתה בשם `אֱלֹהִים` (ההכרח ההיסטורי שדוחף להתפתחות), סיפור הגן בעדן והגירוש ממנו מוּנע על ידי `יְהוָה אֱלֹהִים`:
לפי המילון, `יְהוָה` הוא החוויה של המציאות כמות שהיא נתפסת כרגע (כנראה נגזר מהשורש ״היה״: הָיָה הוֹוֶה ויִהְיֶה).
ובעוד שבשבעת ימי הבריאה המיקוד היה בכח שדוחף את ההתפתחות באופן בלתי נמנע, כאן המיקוד הוא כללי יותר, וכולל את שתי המשמעויות.
ולכן, הפירוש המילולי ל-`יְהוָה אֱלֹהִים` הוא ״המציאות״.

TODO: פרט נמק והסבר. להוסיף הגדרה ל`יְהוָה אֱלֹהִים` במילון.
</עיון>

## האדם הראשוני

פסוקים ד עד יז מתארים את עולם ראשוני, שבו חיות קבוצות ברמת המורכבות הבסיסית ביותר.
הקבוצות כבר מבצעות דיונים ציבוריים, אך לא תופסות את עצמם כשונות **מהותית** מקבוצות אחרות:
הזהות הקבוצתית היא ברמתה הבסיסית: יש ״אנחנו״ ויש ״הם״, ולמרות ש״אנחנו״ מתחרים ונלחמים ב״הם״ - אין נרטיב יִיחוּדי שמבַדֶל בינינו לאחרים.
סיפור הגן בעדן מתקדם על ציר של מורכבות הקבוצות: **ארץ** (הגן בעדן - חווית הקיום), ואז **צמחיה** (עצים - תובנות), ואז **חיות** (נרטיבים) ולבסוף **אדם** (הקונפליקט מול האשה - נרטיבים ממשמעים).

<עיון>
הערה חשובה על המונח ״אדם״ בסיפר הגן בעדן:
מכיוון ש״גיבור העלילה״ הוא האדם והתפתחותו, הטקסט משתמש במילה `הָאָדָם` (בהא הידיעה - כמושג כללי) לכל אורך הסיפור,
אבל חשוב להדגיש שלמרות שלפי המילון `אָדָם` הוא נרטיב ממשמע, הרי שבסיפור הגן בעדן - `הָאָדָם` ״נקרא על שם סופו״:
בהתחלה `הָאָדָם` הוא בדרגת ״ארץ״, ואז ״צמחיה״, ואז ״חיות״, ולבסוף - ״אדם״ מלא.
</עיון>

> בראשית ב ד: אֵלֶּה תוֹלְדוֹת הַשָּׁמַיִם וְהָאָרֶץ בְּהִבָּרְאָם:  בְּיוֹם עֲשׂוֹת יְהוָה אֱלֹהִים אֶרֶץ וְשָׁמָיִם.  

וכך התפתחו (`אֵלֶּה תוֹלְדוֹת`) מגוון חוויות הקיום (`אָרֶץ`) וההשפעה ההדדית בין קבוצות (`שָּׁמַיִם`) בשחר האנושות (`בְּהִבָּרְאָם`).
`בְּיוֹם עֲשׂוֹת יְהוָה אֱלֹהִים אֶרֶץ וְשָׁמָיִם` מרמז שהמציאות (`יְהוָה אֱלֹהִים`) היא שהתהליך הזה מתחיל ללא דיחוי - מרגע שקבוצה מגבשת דיון ציבורי (`יוֹם`) ומבינה את הפער בין ה״אנחנו״ (`אֶרֶץ`) ל״חוץ״ (`שָׁמָיִם`).

> בראשית ב ה: וְכֹל שִׂיחַ הַשָּׂדֶה טֶרֶם יִהְיֶה בָאָרֶץ וְכָל עֵשֶׂב הַשָּׂדֶה טֶרֶם יִצְמָח:  כִּי לֹא הִמְטִיר יְהוָה אֱלֹהִים עַל הָאָרֶץ וְאָדָם אַיִן לַעֲבֹד אֶת הָאֲדָמָה.  

סיפור הגן בעדן מתחיל במצב ״נקי״: האנושות מורכבת מקבוצות קטנות של ציידים מלקטים, שחושבים על קבוצות אחרות כדומים להם, ובלי מעמדות משמעותיים בתוך הקבוצה. (TODO: לנסח יותר טוב)
<מדרש>
`שִׂיחַ הַשָּׂדֶה` - שוח = התכופפות, קמילה - `וְיִשַּׁחוּ כָּל בְּנוֹת הַשִּׁיר` (קוהלת יב ד). חווית קיום של שפיפות וכניעות.
`עֵשֶׂב הַשָּׂדֶה` - לא ברור. אולי עשב = עצב? חווית קיום של הכרח וצורך בעבודה קשה.
</מדרש>
תפיסות עולם אלו עדיין לא נוצרו כי:
`לֹא הִמְטִיר יְהוָה אֱלֹהִים עַל הָאָרֶץ` - בשלב הזה אין ״רצון מבחוץ״ (מים מהשמיים לארץ): כפייה של תרבות אחת על השניה, או כפייה מעמדית.
`אָדָם אַיִן לַעֲבֹד אֶת הָאֲדָמָה` - בשלב הזה עדיין אין נרטיב-ממשמע (`אָדָם`) שמנסה לרכוש השפעה על האוכלוסיה (`אֲדָמָה`).

> בראשית ב ו: וְאֵד יַעֲלֶה מִן הָאָרֶץ וְהִשְׁקָה אֶת כָּל פְּנֵי הָאֲדָמָה.  

הקבוצות הקטנות לא ״גוועות מצמא״ - כלומר יש להם קשיים ורצונות שמאפשרים להם להתקיים: יש בעיות השרדות ורצונות וחיכוחים בתוך הקבוצה - אבל לא במישור שמיצר ״תרבות״: מסורות שבטיות וזהות.

> בראשית ב ז: וַיִּיצֶר יְהוָה אֱלֹהִים אֶת הָאָדָם עָפָר מִן הָאֲדָמָה וַיִּפַּח בְּאַפָּיו נִשְׁמַת חַיִּים; וַיְהִי הָאָדָם לְנֶפֶשׁ חַיָּה.  

נזכיר ונחדד את המושגים `אָרֶץ`, `אֲדָמָה` ו`עָפָר`:
- `אָרֶץ`: כפי שכבר נאמר ביום הבריאה השלישי, ארץ מסמלת חוויות קיום שנוצרו בעקבות רצונות מול ״החוץ״ (השמים).
- `אֲדָמָה`: המרחב המחשבתי שבו נוצרות קבוצות - שבו נוצרים נרטיבים (`אָדָם`) - כלומר - סך האוכלוסיה הרלבנטית.
- `עָפָר`: גרגרי אדמה: אנשים בודדים. עפר תמיד מופיע בהקשר של ריבוי ופיצול (`אֲשֶׁר אִם יוּכַל אִישׁ לִמְנוֹת אֶת עֲפַר הָאָרֶץ גַּם זַרְעֲךָ יִמָּנֶה` - בראשית יג טז).
  העפר מסמל את היוֹת התרבות מורכבת מהרבה פרטים.

המציאות (`יְהוָה אֱלֹהִים`), באופן בלתי נמנע, מגבשת פרטים וקבוצות קטנות (`עָפָר`) מאוכלוסיות מקומיות (`אֲדָמָה`).
בשלב זה, הקבוצות הן ברמת המורכבות הבסיסית ביותר - שום דבר מעבר לדיונים ציבוריים (`בְּיוֹם עֲשׂוֹת יְהוָה אֱלֹהִים אֶרֶץ וְשָׁמָיִם` מפסוק ד).
חשיבותן של הקבוצות נובעת מהפוטנציאל שלהן - מהיותן `נֶפֶשׁ חַיָּה` - גופים שמסוגלים להשתנות.

<מדרש>
`וַיִּיצֶר` - על פניו - שורש י.צ.ר - בנייה ויצירה. אבל אולי יש כאן אמירה מעניינת, רמז ללחץ וצַרוּת - השורש צ.ר.ר: היצירה של האדם היא מתוך תחושה של מועקה ולחץ וכוֹרח.
</מדרש>

> בראשית ב ח: וַיִּטַּע יְהוָה אֱלֹהִים גַּן בְּעֵדֶן מִקֶּדֶם; וַיָּשֶׂם שָׁם אֶת הָאָדָם אֲשֶׁר יָצָר.  

חווית הקיום שאופפת את ההתפתחויות הראשונות של אותם קבוצות - היא החוויה הקדומה (`קֶּדֶם`) ביותר: הנאה ועִינוּג (`עֵדֶן` - ראה [ניתוח לשוני](../../ניתוחים-לשוניים/עדנ.rtl.md)) - ומן הסתם גם הצד השני: כאב.
כזכור מהיום השלישי של הבריאה, ״ארץ״ - חווית הקיום - נגזרת ונקראת על שם הרצונות שמייצרים אותה. הארץ שבה חיו אותם קבוצות נקראת `עֵדֶן`: רדיפת ההנאה.

<מדרש>
אמרנו ש`גַּן בְּעֵדֶן` נוצר מתוך רדיפת ההנאה - אבל מן הסתם גם מהצד השני: ההימנעות מכאב.
ייתכן שהטקסט המקראי בוחר להתמקד בצד של ההנאה כדי להדגיש את הנרטיב הכללי של הסיפור: המעבר הבלתי נמנע מ״העולם הקדום המאושר״ אל ״העולם הנוכחי הבעייתי״.
</מדרש>

> בראשית ב ט: וַיַּצְמַח יְהוָה אֱלֹהִים מִן הָאֲדָמָה כָּל עֵץ נֶחְמָד לְמַרְאֶה וְטוֹב לְמַאֲכָל וְעֵץ הַחַיִּים בְּתוֹךְ הַגָּן וְעֵץ הַדַּעַת טוֹב וָרָע.  

מציאות הקיום (`יְהוָה אֱלֹהִים`) ב״גָן בעֵדֶן״ גורם למגוון הקבוצות (`הָאֲדָמָה`) לפתח תובנות (`וַיַּצְמַח`, `עֵץ`):
תובנות שהן אטרקטיביות (`נֶחְמָד`), נוטות לייצר דיון ציבורי (`לְמַרְאֶה`), ומרגישות נכונות להטמעה (`טוֹב לְמַאֲכָל`).

מטקסט המקראי מחדד כאן רעיון עמוק: ציר שעליו ניתן לסווג תובנות. והטקסט המקראי חוזר על ההנגדה הזאת פעמיים:
- מצד אחד: `עֵץ הַחַיִּים` - תובנות **פרגמטיוֹת ודינאמיוֹת** (לפי המילון - `חַיִּים`) שנגזרות וקשורות לעצם חווית הקיום של הגַּן בְּעֵדֶן (`בְּתוֹךְ הַגָּן`).
  צד זה מקביל ל`נֶחְמָד לְמַרְאֶה` ומפרט אותו: תובנות שהן אטרקטיביות נוטות לייצר דיון ציבורי. זה כולל גם רעיונות חיוביים - למשל - יש פה הזדמנות להרוויח, וגם רעיונות שליליים - למשל - יש כאן סכנה שצריך להתכונן מולה).
- ומצד שני: `עֵץ הַדַּעַת טוֹב וָרָע` - תובנות של **מוּסר וזהוּת**: ״זה טוב ונכון״, מוּל ״זה רע ואסור״.
  צד זה מקביל ל`טוֹב לְמַאֲכָל` ומפרט אותו. תובנות שמרגישות ״נכונות״: תובנות שנגזרות מתחושה של זהות, מסורת ומחויבות.

באופן מהותי - שני צידי הציר מנוגדים: הצד האחד נוטה לפרגמטיות, והשני נוטה למעיין עקשנות זהותית.
בקרוב - בסיפור אכילת הפרי האסור - נגלה רבדים נוספים של שני העצים האלה.

<עיון>
### על מוּסר וזהוּת

מחשבות פרטיות על מהות המוּסר והזהוּת **כחוויה פסיכולוגית** - בגישה של הגדרות ותהליכים מסודרים:
יש המאמינים שמוּסר וזהוּת נובטים מתוך האדם פנימה, ויש המאמינים שהאדם מוּסלל לתוכם על ידי החברה. ובכן - גם וגם:

#### מהות ותפקוד
הנחת העבודה היא שהחוויה הפסיכולוגית של מוּסר ושל זהוּת היא אותה חוויה, ושברמה הפסיכולוגית מוּסר וזהוּת הם זהים במידה רבה.
מוּסר וזהוּת הם, במהותם, תובנות של הנאה וכאב:
- כניעה ל״יצר הרע״ היא פעולה שמוּנעת מהנאה מיידית או כאב מיידי, ושמובילה לתחושה של בוּשה, בגידה במוּסר, ושבר בזהוּת - וגוררת כאב עמוק.
- הקְרַבָה בשם ״יצר הטוב״ היא פעולה ש״מתעלה מעל״ הנאה מיידית או כאב מיידי, ושמובילה לתחושה עמוקה של משמעות, מימוש המוּסר, וחיזוק הזהוּת - וגוררת הנאה עמוקה.

#### למידה והתפתחות
הבסיס הכללי של הלמידה הוא, שתבניות של ״זיהוּי←תוצאה״ (״אני מזהה משהו, אז כנראה יִהְיֶה משהו״) נלמדות ומתעדכנות באופן שוטף.
אם **התוצאה** ״מסומנת״ כקשורה להנאה או כאב - אז הסימון ״מדביק״ את **הזיהוּי**. למשל - זיהוּי מצב של ״מים רותחים״ מסומן כקשור לכאב, ומוביל להתנהגות זהירה.

לענייננו - תבניות מחשבה של מוּסר וזהוּת הן מיוחדות: הן נלמדות ונגזרות ממחשבות של ״איך אַחֶר-משמעותי יראה אותי״ - ו״מסומנות במוח״ באופן מיוחד.
במובן הזה - התפיסה של ״אַחֶר-משמעותי״ והתפיסה של ״מוּסר וזהוּת״ קשורות באופן עמוק: הן בונות אחת את השנייה ונגזרות אחת מהשניה.
למעשה - ברמה הפסיכולוגית - יש זהות בין המושגים. כלומר, להגיד ״הדבר הזה מסומן כמוּסר וזהוּת״, זה כמו להגיד ״הדבר הזה מסומן כאחר-משמעותי״.
התחלת התהליך הוא בילדות המוקדמת: התינוק מסמן את מי שמטפל ומטפח אותו כאחר-משמעותי.
אותו סימון מיוחד יכול ״להדביק״ זיהוּיים אחרים - למשל אנשים, תבניות-התנהגות ואידאולוגיות: ה״הדבקה״ הזאת מתרחשת כאשר מחשבות של ״איך אַחֶר-משמעותי יראה אותי״ חוֹזוֹת אישור והרמוניה:
בילדות, הזיהוּי הזה ״מודבק״ על התנהגויות שההורים ״מאשרים״.
בהמשך החיים - ובעיקר בתחילת גיל ההתבגרות - הזיהוּי הזה ״מודבק״ על חברים, ואז כמובן על התנהגויות שהחברים ״מאשרים״.
בגיל ההתבגרות - ולפעמים גם אחריו - ה״הדבקה״ הזאת מתבצעת על אידאולוגיות: זה מייצר תפיסות של ״ככה אדם ראוי צריך להתנהג״.

הערה חשובה: התיאור למעלה הוא על ״הצד החיובי״ - כלומר:
- יש דברים שמסומנים כמוסריים, או כאחר-משמעותי
- ״הדבקה״ מתרחשת כתוצאה מאישור והרמוניה
אבל בפעול הכל סימטרי לצד השלילי:
- יש דברים שמסומנים כלא-מוסריים, או כאחר-בזוּי
- ״הדבקה הפוכה״ מתרחשת כתוצאה מדחייה (הפוך מאישור) וחוסר-הרמוניה
זה יכול להוביל לסימון משהו כלא-מוסרי אם אחרים-משמעותיים דוחים אותו, ואפילו סימון משהו כמוסרי רק בגלל שאחרים-בזוּיים מאשרים אותו.

בסופו של התהליך, אדם בוגר יכול - לעיתים - להגיע למצב שבו ה״אחר המשמעותי ביותר״ בנפשו הוא אידאולוגיה - ולא דמות אנושית כלשהי.
אדם כזה נושא את ערכי המוסר שלו בתוך עצמו: הוא כבר לא זקוק לאישור מאף גורם חיצוני. זהו ״אדם מוסרי״ - לטוב ולרע.

#### חשיבוּת
נדמה שהמנגנון הזה נבנה למטרה אבולוציונית: המנגנון יוצר מערכות של מוסר שנבנות באיטיות מתוך חכמת החיים של הקבוצה, ומועברות מהורים לילדים ומהזקנים לצעירים.
זה מאפשר העברה של חוכמת חיים בין-דורית, בניגוד ללימוד רגיל - שבהיותו דינאמי בהרבה - משתנה ״מהר מדי״.
שילוב של תבניות מחשבה מוּסריות-איטיות יחד עם תבניות מחשבה רגילות-מהירות - יוצר מערכת חברתית שיכולה לשלב בין פרגמטיות והסתגלות, ללקחי הדורות הקודמים:
מערכות מוּסר הן הכלים של הקבוצה להסליל את חברי הקבוצה לייצר קהילה מתפקדת - למשל כיבוד הכללים, עידוד אלטרואיזם בקבוצה, והמנעות מכעס מתפרץ ומאלימות.
</עיון>

> בראשית ב י: וְנָהָר יֹצֵא מֵעֵדֶן לְהַשְׁקוֹת אֶת הַגָּן; וּמִשָּׁם יִפָּרֵד וְהָיָה לְאַרְבָּעָה רָאשִׁים.  
> בראשית ב יא: שֵׁם הָאֶחָד פִּישׁוֹן הוּא הַסֹּבֵב אֵת כָּל אֶרֶץ הַחֲוִילָה אֲשֶׁר שָׁם הַזָּהָב.  
> בראשית ב יב: וּזֲהַב הָאָרֶץ הַהִוא טוֹב; שָׁם הַבְּדֹלַח וְאֶבֶן הַשֹּׁהַם.  
> בראשית ב יג: וְשֵׁם הַנָּהָר הַשֵּׁנִי גִּיחוֹן הוּא הַסּוֹבֵב אֵת כָּל אֶרֶץ כּוּשׁ.  
> בראשית ב יד: וְשֵׁם הַנָּהָר הַשְּׁלִישִׁי חִדֶּקֶל הוּא הַהֹלֵךְ קִדְמַת אַשּׁוּר; וְהַנָּהָר הָרְבִיעִי הוּא פְרָת.  

פסוקים אלה באים לפרט את חווית הקיום בגַּן בְּעֵדֶן:
ה`נָהָר` (כלומר שטף המים - הרצונות שמזינים ויוצרים את חווית החיים והתובנות) של הגן בעדן (חווית החיים שמבוססת על הנאה) מחולק לארבע זרמים עיקריים (`אַרְבָּעָה רָאשִׁים`), המיצגים ארבע סוגי הנאה/כאב בסיסיים - מהבסיסי (שמזוהה יותר עם תרבויות פרימיטיביות) לעִילִי (שמזוהה יותר עם תרבויות מפותחות):
1. `פִּישׁוֹן` - משורש פ.ו.שׁ - פְּשִׁיה/התפשׁטות. כלומר - הרצון להתפשט, לגדול ולהשתלט.
   הנהר הזה מייצר (`סֹּבֵב` - מלשון סיבה) - חווית קיום (`אֶרֶץ`) תזזיתית ודינמית (`הַחֲוִילָה` - מהשורש ח.ו.ל - ריקוד, נפילה, חרדה).
   <מדרש>
   ייתכן ש-`זָּהָב` = זֶה-הָב = תן לי את זה: `אֶרֶץ הַחֲוִילָה` מעודדת להשיג, לצבור, לתתרחב.
   יתכן ש-`שָׁם הַבְּדֹלַח וְאֶבֶן הַשֹּׁהַם` מייצגים את הצד הבעייתי של `פִּישׁוֹן`:
   - `בְּדֹלַח` - אולי מלשון דליחות ועכירות: מריבות וסיכסוכים שנוצרים ממלחמות שליטה, כח, ותאווֹת.
   - `אֶבֶן הַשֹּׁהַם` - אולי מייצג חלומות לא ריאליים שגורמים לריפיון ידיים:
     `אֶבֶן` - חומר יבש ומוצק - ללא דינאמיות
     `שֹּׁהַם` אולי משורש ש.ו.ה - לדמיין משהו - להשוות למשהו (פעולה שהיא הבסיס לחמדנות: השווה מה יש לי מול מה יש לאחרים)
   </מדרש>
2. `גִּיחוֹן` - משורש ג.י.ח - לפרוץ ולנגוח: הרצון להתנגש ולהתמודד ולהיות חזק.
   <מדרש>
   הנהר מייצר (`סֹּבֵב` - מלשון סיבה) את כל ארץ כוש:
   `כּוּשׁ` - אולי כמו `וַיִּשְׁמַן יְשֻׁרוּן וַיִּבְעָט שָׁמַנְתָּ עָבִיתָ *כָּשִׂיתָ*` (דברים לב טו) - אטימות, חוזק-יד וקשיות-עורף.
   (או אולי מלשון הכשת הנחש (שורש שלא מופיע בתורה) - בדומה לנגיחה ?)
   </מדרש>
3. `חִדֶּקֶל` - לא ברור.
   <מדרש>
   אולי חד+קל:
   - חד: כמו חֶדְוָה (משורש ח.ד.ה): שמחה של כח וביטחון
   - קל: כמו קָלוֹן (משורש ק.ל.ה): החשש מביזוי ובוּשה
   הרצון להיות `אַשּׁוּר` - כלומר שהאחרים מאשרים אותו ותומכים בו, והפחד מקלון וחוסר אישור.
   </מדרש>
4. `פְרָת` - משורש פ.ר.ה - פריון ויצירה: ההנאה שביצירה, בניה ומימוש עצמי.

ייתכן שסדר הנהרות הוא לפי רמת המורכבות התרבותית - ממוטיבציות שקשורות לתרבויות פרימיטיביות, למוטיבציות של תרבויות מתקדמות:
1. `פִּישׁוֹן` - תרבות ממוקדת חיי שפע
2. `גִּיחוֹן` - תרבות מיליטנטית ממוקדת עוצמה
3. `חִדֶּקֶל` - תרבות שיבטית ממוקדת כבוד
4. `פְרָת` - תרבות ממוקדת יצירה ומימוש העצמי

> בראשית ב טו: וַיִּקַּח יְהוָה אֱלֹהִים אֶת הָאָדָם; וַיַּנִּחֵהוּ בְגַן עֵדֶן לְעָבְדָהּ וּלְשָׁמְרָהּ.  

המציאות (`יְהוָה אֱלֹהִים`) כוֹפַה (`וַיִּקַּח`) את הקבוצות (`הָאָדָם`)  לחווית קיום של רדיפה אחר הנאות (`גַן עֵדֶן`).
במובן מסויים, התרבות ״משועבדת״ לרדיפת ההנאות (`לְעָבְדָהּ`) אך גם מאסדרת את הנורמות החברתיות (`לְשָׁמְרָהּ`).

> בראשית ב טז: וַיְצַו יְהוָה אֱלֹהִים עַל הָאָדָם לֵאמֹר:  מִכֹּל עֵץ הַגָּן אָכֹל תֹּאכֵל.  

כורח המציאות (`וַיְצַו יְהוָה אֱלֹהִים`) מוביל את התרבות לפתח תובנות בכל תחומי החיים (`מִכֹּל עֵץ הַגָּן אָכֹל תֹּאכֵל`), וזה מוביל באופן בלתי נמנע לתהליך של התפתחות.

> בראשית ב יז: וּמֵעֵץ הַדַּעַת טוֹב וָרָע לֹא תֹאכַל מִמֶּנּוּ:  כִּי בְּיוֹם אֲכָלְךָ מִמֶּנּוּ מוֹת תָּמוּת.  

כאמור - `עֵץ הַדַּעַת טוֹב וָרָע` הוא הצמדת תוויות של ״טוב״ ושל ״רע״ לדברים: זה מוסרי וזה לא.
בשלב הזה, התרבויות הן קבוצות קטנות - נגיד קבוצת ציידים/מלקטים - בלי מתחים מעמדיים ובלי נסיונות כפייה-תרבותית על קבוצות אחרות (בדגש: כפייה **תרבותית**. לוחמה היתה תמיד...)
בשביל הקבוצות הקטנות האלה, מערכות מוסר מודגשות מדי מובילות לחיכוכים חברתיים מיותרים, מחנאוּת והתבצרות בעמדות.
בשביל הקבוצות הקטנות האלה, התעסקות עודפת (`בְּיוֹם אֲכָלְךָ מִמֶּנּוּ` - דיונים ציבוריים שמטמיעים מוסר בקבוצה) גוררת סטגנציה (`מוֹת תָּמוּת` - לפי המילון): הגבלת היכולת להשתנות, להגיב, ולהיות פרגמטיים. 

נדמיין משפחה שבה הילדים רבים זה עם זה, והדרך של ההורים להתמודד היא על ידי התעמקות בכל המקרה והגדרה מתמדת של כללים מתי זה צודק ומתי זה, מה מותר ומה אסור, מה ראוי לשבח ומה ראוי לנזיפה: זאת משפחה לא מתפקדת, שבה כולם מרגישים מקופחים ונוטים לדקדק זה עם זה ולא לשתף פעולה.
(וזאת בניגוד כמובן, לחברה אנושית גדולה ומורכבת - שצריכה בדיוק את זה: מערכות חוקים, משפט, ונורמות ציבוריות - לשם נגיע בהמשך העלילה).

חשוב להדגיש עם זאת, שעץ הדעת טוב ורע **אכן נטוע** בגן בעדן: הוא קיים ונוכח - אבל הייחס אליו הוא שמסוכן **להגזים** באכילתו.
