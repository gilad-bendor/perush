# הוראות הרכבת המשכן ומשיחת אהרון ובניו

> שמות מ א: וַיְדַבֵּר יְהוָה אֶל מֹשֶׁה לֵּאמֹר.  
> שמות מ ב: בְּיוֹם הַחֹדֶשׁ הָרִאשׁוֹן בְּאֶחָד לַחֹדֶשׁ תָּקִים אֶת מִשְׁכַּן אֹהֶל מוֹעֵד.  
> שמות מ ג: וְשַׂמְתָּ שָׁם אֵת אֲרוֹן הָעֵדוּת; וְסַכֹּתָ עַל הָאָרֹן אֶת הַפָּרֹכֶת.  
> שמות מ ד: וְהֵבֵאתָ אֶת הַשֻּׁלְחָן וְעָרַכְתָּ אֶת עֶרְכּוֹ; וְהֵבֵאתָ אֶת הַמְּנֹרָה וְהַעֲלֵיתָ אֶת נֵרֹתֶיהָ.  
> שמות מ ה: וְנָתַתָּה אֶת מִזְבַּח הַזָּהָב לִקְטֹרֶת לִפְנֵי אֲרוֹן הָעֵדֻת; וְשַׂמְתָּ אֶת מָסַךְ הַפֶּתַח לַמִּשְׁכָּן.  
> שמות מ ו: וְנָתַתָּה אֵת מִזְבַּח הָעֹלָה לִפְנֵי פֶּתַח מִשְׁכַּן אֹהֶל מוֹעֵד.  
> שמות מ ז: וְנָתַתָּ אֶת הַכִּיֹּר בֵּין אֹהֶל מוֹעֵד וּבֵין הַמִּזְבֵּחַ; וְנָתַתָּ שָׁם מָיִם.  
> שמות מ ח: וְשַׂמְתָּ אֶת הֶחָצֵר סָבִיב; וְנָתַתָּ אֶת מָסַךְ שַׁעַר הֶחָצֵר.  
> שמות מ ט: וְלָקַחְתָּ אֶת שֶׁמֶן הַמִּשְׁחָה וּמָשַׁחְתָּ אֶת הַמִּשְׁכָּן וְאֶת כָּל אֲשֶׁר בּוֹ; וְקִדַּשְׁתָּ אֹתוֹ וְאֶת כָּל כֵּלָיו וְהָיָה קֹדֶשׁ.  
> שמות מ י: וּמָשַׁחְתָּ אֶת מִזְבַּח הָעֹלָה וְאֶת כָּל כֵּלָיו; וְקִדַּשְׁתָּ אֶת הַמִּזְבֵּחַ וְהָיָה הַמִּזְבֵּחַ קֹדֶשׁ קָדָשִׁים.  
> שמות מ יא: וּמָשַׁחְתָּ אֶת הַכִּיֹּר וְאֶת כַּנּוֹ; וְקִדַּשְׁתָּ אֹתוֹ.  
> שמות מ יב: וְהִקְרַבְתָּ אֶת אַהֲרֹן וְאֶת בָּנָיו אֶל פֶּתַח אֹהֶל מוֹעֵד; וְרָחַצְתָּ אֹתָם בַּמָּיִם.  
> שמות מ יג: וְהִלְבַּשְׁתָּ אֶת אַהֲרֹן אֵת בִּגְדֵי הַקֹּדֶשׁ; וּמָשַׁחְתָּ אֹתוֹ וְקִדַּשְׁתָּ אֹתוֹ וְכִהֵן לִי.  
> שמות מ יד: וְאֶת בָּנָיו תַּקְרִיב; וְהִלְבַּשְׁתָּ אֹתָם כֻּתֳּנֹת.  
> שמות מ טו: וּמָשַׁחְתָּ אֹתָם כַּאֲשֶׁר מָשַׁחְתָּ אֶת אֲבִיהֶם וְכִהֲנוּ לִי; וְהָיְתָה לִהְיֹת לָהֶם מָשְׁחָתָם לִכְהֻנַּת עוֹלָם לְדֹרֹתָם.  
> שמות מ טז: וַיַּעַשׂ מֹשֶׁה:  כְּכֹל אֲשֶׁר צִוָּה יְהוָה אֹתוֹ כֵּן עָשָׂה.   
 

