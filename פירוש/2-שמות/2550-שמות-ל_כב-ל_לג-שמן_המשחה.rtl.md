# שמן המשחה

> שמות ל כב: וַיְדַבֵּר יְהוָה אֶל מֹשֶׁה לֵּאמֹר.  
> שמות ל כג: וְאַתָּה קַח לְךָ בְּשָׂמִים רֹאשׁ מָר דְּרוֹר חֲמֵשׁ מֵאוֹת וְקִנְּמָן בֶּשֶׂם מַחֲצִיתוֹ חֲמִשִּׁים וּמָאתָיִם; וּקְנֵה בֹשֶׂם חֲמִשִּׁים וּמָאתָיִם.  
> שמות ל כד: וְקִדָּה חֲמֵשׁ מֵאוֹת בְּשֶׁקֶל הַקֹּדֶשׁ; וְשֶׁמֶן זַיִת הִין.  
> שמות ל כה: וְעָשִׂיתָ אֹתוֹ שֶׁמֶן מִשְׁחַת קֹדֶשׁ רֹקַח מִרְקַחַת מַעֲשֵׂה רֹקֵחַ; שֶׁמֶן מִשְׁחַת קֹדֶשׁ יִהְיֶה.  
> שמות ל כו: וּמָשַׁחְתָּ בוֹ אֶת אֹהֶל מוֹעֵד וְאֵת אֲרוֹן הָעֵדֻת.  
> שמות ל כז: וְאֶת הַשֻּׁלְחָן וְאֶת כָּל כֵּלָיו וְאֶת הַמְּנֹרָה וְאֶת כֵּלֶיהָ; וְאֵת מִזְבַּח הַקְּטֹרֶת.  
> שמות ל כח: וְאֶת מִזְבַּח הָעֹלָה וְאֶת כָּל כֵּלָיו; וְאֶת הַכִּיֹּר וְאֶת כַּנּוֹ.  
> שמות ל כט: וְקִדַּשְׁתָּ אֹתָם וְהָיוּ קֹדֶשׁ קָדָשִׁים; כָּל הַנֹּגֵעַ בָּהֶם יִקְדָּשׁ.  
> שמות ל ל: וְאֶת אַהֲרֹן וְאֶת בָּנָיו תִּמְשָׁח; וְקִדַּשְׁתָּ אֹתָם לְכַהֵן לִי.  
> שמות ל לא: וְאֶל בְּנֵי יִשְׂרָאֵל תְּדַבֵּר לֵאמֹר:  שֶׁמֶן מִשְׁחַת קֹדֶשׁ יִהְיֶה זֶה לִי לְדֹרֹתֵיכֶם.  
> שמות ל לב: עַל בְּשַׂר אָדָם לֹא יִיסָךְ וּבְמַתְכֻּנְתּוֹ לֹא תַעֲשׂוּ כָּמֹהוּ; קֹדֶשׁ הוּא קֹדֶשׁ יִהְיֶה לָכֶם.  
> שמות ל לג: אִישׁ אֲשֶׁר יִרְקַח כָּמֹהוּ וַאֲשֶׁר יִתֵּן מִמֶּנּוּ עַל זָר וְנִכְרַת מֵעַמָּיו.   
 

